༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W8LS18658
n/a
ImageGroup:
|| ISBN:
183 1860
18LS18660
n/a
Title:
རྩོམ་རིག་གཞུང་ལུགས་གནད་བསྡུས།
rtsom rig gzhung lugs gnad bsdus/
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
II CIL
n/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
n/a
n/a
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



རྐང་ལུགས་གནད་བསྡུས།
རྩོམ་རིག་
གཞུང་ལུགས་
གནད་བསྡུས།
རྡོ་རྗེ་རིན་ཆེན་གྱིས་བརྩམས།
རྡོ་རྗེ་རིན་ཆེན་གྱིས་བརྩམས།
།
13BN 978-7-105-03237-2
མི་རིགས་དཔེ་སྐྲུན་ཁང་།
977105032372>
E ： 26.00 Oc
མི་རིགས་དཔེ་སྐྲུན་ཁང་།



རྩོམ་རིག་གཞུང་ལུགས་གནད་བསྡུས།
རྡོ་རྗེ་རིན་ཆེན་གྱིས་བརྩམས།
མི་རིགས་དཔེ་སྐྲུན་ཁང་།



དཔེ་སྐྲུན་གསལ་བཤད།
ནུབ་བྱང་མི་རིགས་སློབ་གྲྭ་ཆེན་མོའི་བོད་ཀྱི་སྐད་ཡིག་སྡེ་ཚན་གྱི་དགེ་རྒན་
རྡོ་རྗེ་རིན་ཆེན་གྱིས་བརྩསམ་པའི་རྩོམ་གཞུང་འདིའི་ནང་དུ་རྩོམ་རིག་ལ་ཞིབ་
འཇུག་བྱེད་ཚུལ་དང་། སྣང་བརྙན་འབྲི་ཚུལ། བརྗོད་དོན་ཉམས་སུ་མྱོང་
ཚུལ། གསར་རྩོམ་བྱེད་ཚུལ་སོགས་ཚན་རིག་དང་རྣམ་པར་མཐུན་པ་ཞིག་
བརྗོད་ཡོད་ཅིང་། འདི་ནི་སྔར་སློབ་གྲྭ་ཆེན་མོ་དག་གིས་བསྒྲིགས་ཏེ་དཔར་དུ་
བཏབ་པའི་རྩོམ་རིག་གསར་རྩོམ་ཁོ་ན་སྨྲ་བའི་རྩོམ་གཞུང་རྣམས་ཀྱི་ཁ་སྐོང་ལྟ་
བུ་ཞིག་ཡིན་པས། ང་ཚོས་སློབ་གྲྭ་ཆེན་མོའི་སློབ་གཉེར་བ་དང་། ལས་ཞོར་
རྩོམ་པ་བོ། རྩོམ་གྱི་ལས་ལ་ཐོག་མར་འཇུག་པའི་ཀློག་པ་བོ་བཅས་ལ་མ་རིག་
མུན་པ་སེལ་བའི་སྒྲོན་མེ་ལྟ་བུའི་ ཕན་འདོགས་ཐུབ་ངེས་སྙམ་ནས་དཔར་དུ་
བསྐྲུན་ཏེ་ཤེས་ལྡན་པ་རྣམས་ཀྱི་འདྲེན་བྱེད་ཟུང་གི་དཔྱིད་དུ་སྤེལ་བའོ། །
མི་རིགས་དཔེ་སྐྲུན་ཁང་ནས།
1998ལོའི་ཟླ་10པར།



དཀར་ཆག
གླེང་གཞི། ....
.................... (1)
རྩོམ་རིག་གཞུང་ལུགས་ཀྱི་བརྟག་བྱའི་ཡུལ་བསྟན་པ། ...... (1)
དང་པོ། རྩོམ་རིག་སྒྱུ་རྩལ་གྱི་མཛེས་རྟོག་གི་ཆོས་ཉིད་ནི་རྩོམ་རིག་
གི་རིགས་པའི་གཞུང་ལུགས་ཀྱི་བརྟག་བྱའི་ཡུལ་ཡིན། ...... (1)
གཉིས་པ། རྩོམ་རིག་གི་རིགས་པའི་གཞུང་ལུགས་བྱུང་འཕེལ་
གྱི་ལོ་རྒྱུས་མདོར་བསྟན། ........…............…........（5)
རྩོམ་རིག་གི་རིགས་པའི་གཞུང་ལུགས་སྦྱོང་བའི་ཉིང་དགོས་
བཤད་པ། ..…......
བ བ བ བ བ བ བ བ• （11)
དང་པོ། རྩོམ་རིག་གི་རིགས་པའི་གཞུང་ལུགས་ཀྱི་རྩ་བའི་
ཤེས་བྱའི་སྤྱི་ཁོག་རྒྱུད་དུ་ལེན་དགོས། ..…..….…………….….. （11)
གཉིས་པ། རྩོམ་རིག་གཟིགས་ཞིབ་དང་མཐའ་དཔྱོད་ལ་སློབ་
སྟོན་གྱི་ནུས་པ་འདོན་པ། ། ••• • • • • • ་ • • • •..• (12)
གསུམ་པ། རྩོམ་རིག་གཞུང་ལུགས་ཀྱི་སྦྱོང་བ་ལས་རྩོམ་རིག་
གསར་རྩོམ་ལ་སློབ་སྟོན་གྱི་ནུས་པ་འདོན་པ། ....……. （13)
རྩོམ་རིག་གི་རིགས་པའི་གཞུང་ལུགས་ལ་སྦྱོང་བའི་
ཐབས་ཤེས། .......…........…...........…...... (15)
དང་པོ། རྩ་བའི་རྩ་དོན་ལ་ནན་ཏན་གྱིས་གོ་བ་ཡང་དག་
ལེན་དགོས། .........
•• • • • • (15)
གཉིས་པ། རྩོམ་རིག་གི་དོན་དངོས་དང་ཟུང་འབྲེལ་བྱེད་
དགོས།
• • ••••• •••••• • ••• • •་• •••••••• ••• •• • •，
(16）
Th }



གསུམ་པ། རྩོད་སྒྲུབ་རིག་པའི་ཐབས་ཤེས་ངེས་པར་དུ་རྒྱུན་
འཁྱོངས་བྱེད་དགོས། ....
•• • •• •.• (17)
ས་བཅད་དང་པོ། རྩོམ་རིག་གི་སྣང་བརྙན་རང་བཞིན་
བཤད་པ། .....….
•..... (20）
ལེའུ་དང་པོ། སྣང་བརྙན་བྱ་བ་མཛེས་རྟོག་གི་འདུ་ཤེས་ཕྱི་
དངོས་གཟུགས་སུ་མངོན་པའི་རྣམ་པ། ..….....…..…..（21)
དང་པོ། སྣང་བརྙན་ནི་རྩོམ་རིག་གི་རྩ་བའི་རང་བཞིན་ཡིན། ...(21)
གཉིས་པ། སྣང་བརྙན་ནི་མཛེས་རྟོག་གི་འདུ་ཤེས་ཕྱི་དངོས་
གཟུགས་སུ་བསྐྲུན་པ་ཞིག་ཡིན། ...........…..…...... (28)
ལེའུ་གཉིས་པ། སྣང་བརྙན་ནི་རྩོམ་པ་པོས་གསར་དུ་
བསྐྲུན་པ། ..….....
... ... (34)
དང་པོ། རྩོམ་རིག་གསར་རྩོམ་བྱེད་པའི་རང་སྟོབས་ཀྱི་
ནུས་པ། .....
...... ... (34）
གཉིས་པ། རྩོམ་པ་པོས་རྟོག་སྣང་གི་འཆར་སྒོ་ལ་བརྟེན་ནས་
སྣང་བརྙན་གསར་སྐྲུན་བྱེད་པ། ...……… •。。。。。。。。。。、 (37)
གསུམ་པ། སྣང་བརྙན་གྱི་རྣམ་པའི་རིགས་སྣ་མང་དུ་འབྲི་བ། ...(38)
བཞི་བ། རྩོམ་པ་པོས་སྣང་བརྙན་གྱི་བདེན་དངོས་དང་རྟོག་
བཟོའི་འབྲེལ་བ་ཐག་གཅོད་འོས་འཚམ་བྱེད་དགོས། ......(44）
ལྔ་བ། སྣང་བརྙན་ལ་རྩོམ་པ་པོའི་སྒྱུ་རྩལ་གྱི་རང་གཤིས་
ཀྱིས་བརྒྱན་པ། ................…................... (47)
དྲུག་པ། གསར་རྩོམ་གྱི་རང་སྟོབས་ལྷན་སྐྱེས་ཀྱི་རྣམ་རིག་དང་
རང་སྣང་ཡིད་འཆར་གྱི་དབྱེ་བ་རྣམ་པར་འབྱེད་པ། ...... (49)
ས་བཅད་གཉིས་པ། རྩོམ་རིག་གི་མི་གཤིས་ཆགས་སྡང་གི་
རང་བཞིན་བཤད་པ།
....…...... (53)



ལེའུ་དང་པོ། རྩོམ་རིག་གི་མི་གཤིས་ཀྱི་རང་བཞིན་
བཤད་པ། ......
བ བ བ བ བ བ.. （54)
དང་པོ། རྩོམ་རིག་གསར་རྩོམ་གྱི་རྩ་བའི་དམིགས་པ་མི་སྣ་
རིས་འབྲི་བྱེད་པ། •....• •བ• •.............. (54）
གཉིས་པ། རྩོམ་རིག་གིས་ཀློག་མཁན་རྣམས་ལ་མི་རང་ཉིད་
རྟོགས་འདོད་ཀྱི་རེ་བ་མངོན་པར་འཇོ་དགོས། .....…...(56)
གསུམ་པ། རྩོམ་རིག་གིས་མི་སྣའི་སྣང་བརྙན་སྣ་ཚོགས་
བཞེངས་སྐྲུན་བྱེད་པ། ....................…....…….. (59)
བཞི་བ། མི་གཤིས་ཀྱི་མཛེས་པ་ཡང་དག་པར་མཚོན་ཏེ་མི་
སྣ་ཤ་ཁྲག་དང་ལང་ཚོའི་དཔལ་ལྡན་པར་སྐྲུན་པ། ...... （60)
ལེའུ་གཉིས་པ། རྩོམ་རིག་གི་ཆགས་སྡང་རང་བཞིན་
བཤད་པ། ...….…...
••.......... (66)
དང་པོ། ཆགས་སྡང་ནི་སྣང་བརྙན་གྱི་ཁྲག་རྒྱུན་ཡིན། ..….. （66)
གཉིས་པ། རྩོམ་རིག་གི་ཆགས་སྡང་གི་སེམས་རྒྱུད་ཀྱི་རིགས་
བཤད་པ། .….…….…….….
•............(69)
གསུམ་པ། རྩོམ་རིག་གི་ཆགས་སྡང་གི་སེམས་ཀྱི་རྩ་རྒྱུ་
བཤད་པ། ......
•.......... (76)
ལེའུ་གསུམ་པ། ཆགས་སྡང་ནི་གསར་རྩོམ་གྱི་རྩ་བའི་རྩོལ་
ཤུགས་ཡིན། ...…......
..........• (82)
དང་པོ། ཆགས་སྡང་གི་དབང་ཤེས་ཀྱི་ནུས་པ། ........……..(82)
གཉིས་པ། ཆགས་སྡང་གི་སེམས་རྒྱུད་ཀྱི་རང་རྟོགས་
ཤེས་ནུས། .........
ཟ............ (85)
གསུམ་པ། ཆགས་སྡང་གི་སེམས་པའི་གསར་སྐྲུན་ནུས་པ། ......(87)
ལེའུ་བཞི་བ། ཆགས་སྡང་གི་རྒྱུད་ཀྱི་རྗེས་དཔག་གི་འདུ་



• ( 111)
ཤེས་དང་མཛེས་རྟོག་གི་མཐུ་ནུས། .....…………..….…...... (97)
དང་པོ། ཆགས་སྡང་དང་འདུ་ཤེས་མཉམ་དུ་སྐྱེས་པ། ...... (97)
གཉིས་པ། ཆགས་སྡང་གི་སེམས་དང་རིག་པ་ཟུང་འབྲེལ་
བྱེད་པའི་དོན་སྙིང་བཤད་པ། .... བ........ (102)
གསུམ་པ། རྩོམ་རིག་གི་ཆགས་སྡང་དང་མཛེས་རྟོག་གི་མཐུ་
ནུས་བཤད་པ།
... (106)
རྩོམ་རིག་གི་མཛེས་རྟོག་རང་བཞིན་
བཤད་པ། .......
ལེའུ་དང་པོ། མཛེས་རྟོག་གི་རང་བཞིན་ནི་རྩོམ་རིག་གི་རྩ་
བའི་རང་བཞིན་གྱི་རྟོགས་པ་གཏིང་ཟབ་ཅིག་ཡིན། ...(111)
དང་པོ། རྩོམ་རིག་གི་མཛེས་རྟོག་རང་བཞིན་དང་དེའི་གྲུབ་
ཚུལ་བཤད་པ། ... • • • •• •....................... • • • (111)
གཉིས་པ། རྩོམ་རིག་གི་མཛེས་རྟོག་རང་བཞིན་དང་སྣང་
བརྙན་རང་བཞིན། ཆགས་སྡང་རང་བཞིན་བཅས་ཀྱི་
འབྲེལ་བ་བཤད་པ། ..……..
• • • • • ཟ (136 )
ལེའུ་གཉིས་པ། མཛེས་རྟོག་རང་བཞིན་ནི་རྩོམ་རིག་གི་
སྒྱུ་རྩལ་ནུས་པའི་རྟོགས་པ་གཏིང་ཟབ་ཏུ་སྐྱེད་
པ་ཞིག་ཡིན། ..…...
•.. • • •....， （ 142)
དང་པོ། རྩོམ་རིག་གི་མཛེས་རྟོག་ནུས་པ་སྣ་ཚོབ།ས་སུ་
མངོན་པ། །
གཉིས་པ། མཛེས་རྟོག་སློབ་གསོའི་ཁྲོད་ཀྱི་རྩོམ་རིག་གི་
གོ་གནས་བཤད་པ། • • ••
•......• • (152)
ས་བཅད་བཞི་བ། རྩོམ་རིག་གི་སྐད་ཆའི་རང་བཞིན་
• • • ཟ• (142)
བཤད་པ།



• （170)
ལེའུ་དང་པོ། རྩོམ་རིག་དང་སྒྱུ་རྩལ་གཞན་དག་
བསྡུར་ཞིབ་བྱེད་པ། ......…..... བ་བ.........(159）
དང་པོ། རྩོམ་རིག་གི་སྣང་བརྙན་གྱི་ཤུགས་རྟོགས་དང་
དམིགས་རྣམ་གྱི་རང་བཞིན། ..……….. •༠༠༠༠ ༠.༠ བ• （161)
གཉིས་པ། རྩོམ་རིག་གི་སྒྱུ་རྩལ་སྣང་བརྙན་གྱི་མཚོན་བྱ་
རྒྱ་ཆེ་བ། ......
• • • • • • (166)
གསུམ་པ། རྩོམ་རིག་གི་སྒྱུ་རྩལ་སྣང་བརྙན་གྱི་གཏིང་ཟབ་
རང་བཞིན། .....
ལེའུ་གཉིས་པ། རྩོམ་རིག་གི་སྐད་ཆའི་ཁྱད་ཆོས་
བཤད་པ། ......• • བ བ བ བ བ .............……... ........• (171)
དང་པོ། སྣང་བརྙན་མངོན་སུམ་ལྟར་སྐྲུན་པ། ..…………..…. (173）
གཉིས་པ། ཚིག་བསྡུས་ཤིང་དོན་སྐོར་བ། ། ............... (175）
གསུམ་པ། ཆགས་སྡང་གི་སེམས་ཀྱིས་བརླན་ཞིང་
གཏམས་པ། །
•.༠ ༠༠༠ ༠....• (176)
བཞི་བ། ཚིག་སྦྱོར་ལ་དབྱངས་ཉམས་ཀྱིས་མཛེས་པ། ...... (178)
ལྔ་བ། ཚིག་སྦྱོར་གསལ་མིན་གྱི་( མུན་ལོང་གི་）མཛེས་པ། ... (180)
ལེའུ་གསུམ་པ། རྩོམ་རིག་གི་སྐད་ཆའི་གྲུབ་ཚུལ་
བཤད་པ། ..........
•......... (183)
དང་པོ། མི་སྣའི་སྐད་ཆ། ..............
............. (183)
གཉིས་པ། བརྗོད་པ་པོའི་སྐད་ཆ། ...……….
(184)
ལེའུ་བཞི་བ། རྩོམ་རིག་གི་སྐད་ཆའི་བཙོ་སྦྱང་གི་ཐབས་
བཤད་པ། .......
• •
• (189)
དང་པོ། རྩོམ་རིག་གི་སྐད་ཆ་ཕུན་སུམ་ཚོགས་པར་སྤེལ་
བའི་ཐབས། །
(190)



• • (195)
བཤད་པ། ..
གཉིས་པ། རྩོམ་རིག་གི་སྐད་ཆ་བཙོ་སྦྱང་བྱེད་པའི་རྩ་བའི་
རྣམ་གཞག །
......... (191)
ས་བཅད་ལྔ་བ། རྩོམ་རིག་བསྟན་བཅོས་ཀྱི་བརྗོད་བྱའི་ནང་་།
དོན་དང་མཚོན་བྱེད་རྣམ་པའི་གྲུབ་ཆ་བཤད་པ། ......(195)
ལེའུ་དང་པོ། རྩོམ་རིག་བསྟན་བཅོས་ནི་བརྗོད་བྱ་དང་
རྗོད་བྱེད་དཀྱུས་གཅིག་ཏུ་འབྲེལ་བའི་ཕུང་
པོ་ཞིག་ཡིན།
དང་པོ། རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་
དང་མཚོན་བྱེད་རྣམ་པའི་སྐོར་གྱི་ཐ་སྙད་འགའི་གོ་དོན་
བ... (196)
གཉིས་པ། རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་
དང་མཚོན་བྱེད་རྣམ་པའི་གཅིག་གྱུར་གྱི་རང་བཞིན་
བཤད་པ། ..……..
• • • •......、 (199)
ལེའུ་གཉིས་པ། རྩོམ་རིག་བསྟན་བཅོས་ཀྱི་བརྗོད་བྱའི་ནང་
དོན་གྱི་གྲུབ་ཆ་བཤད་པ།
...........• (207)
དང་པོ། བརྗོད་བྱ་དང་བརྗོད་སྙིང་བཤད་པ། ། ........... (207)
གཉིས་པ། མི་སྣ་དང་ཁོར་ཡུག་བཤད་པ། ..…….…………….……..(219)
ལེའུ་གསུམ་པ། རྩོམ་རིག་བསྟན་བཅོས་ཀྱི་མཚོན་བྱེད་རྣམ་
པའི་གྲུབ་ཆ་བཤད་པ། ......... •• ཐབ• •.， (236)
དང་པོ། སྒྲིག་གཞི། ..........
... (236)
གཉིས་པ། གཏམ་རྒྱུད་དང་བྱུང་རིམ། ..…….…………….…….…….. (244）
ས་བཅད་དྲུག་པ། རྩོམ་རིག་བསྟན་བཅོས་ཀྱི་ལུས་ཀྱི་
རིགས་བཤད་པ།



• •
•
ལེའུ་དང་པོ། རྩོམ་རིག་གི་ལུས་ཀྱི་རིགས་དབྱེ་སྟངས་
བཤད་པ། ..........
...... ...…. (253)
ལེའུ་གཉིས་པ། སྙན་རྩོམ། ..…..…..…………...…..........…..(261)
དང་པོ། སྙན་རྩོམ་གྱི་ཁྱད་ཆོས་བཤད་པ། .....…......... (262)
གཉིས་པ། སྙན་རྩོམ་གྱི་རིགས་བཤད་པ། ........…... (270)
ལེའུ་གསུམ་པ། ལྷུག་རྩོམ། ........ ......….....…... (275)
དང་པོ། ལྷུག་རྩོམ་གྱི་ཁྱད་ཆོས་བཤད་པ། ......…...…. (275)
གཉིས་པ། ལྷུག་རྩོམ་གྱི་བྱེ་བྲག་གི་དབྱེ་བ་བཤད་པ། .....(279）
ལེའུ་བཞི་བ། སྒྲུང་རྩོམ། ..
• • • • • • .... (283）
དང་པོ། སྒྲུང་རྩོམ་གྱི་ཁྱད་ཆོས་བཤད་པ། • • བ བ •。......... (286)
གཉིས་པ། སྒྲུང་རྩོམ་གྱི་རིགས་བཤད་པ། ... ............ (291)
ལེའུ་ལྔ་བ། ཟློས་གར་རྩོམ་རིག། .....…..…….…..…..…...….…... (295）
དང་པོ། ཟློས་གར་རྩོམ་རིག་གི་ཁྱད་ཆོས་བཤད་པ། ..... (296)
གཉིས་པ། ཟློས་གར་རྩོམ་རིག་གི་རིགས་བཤད་པ། ……….. (304)
ལེའུ་དྲུག་པ། བརྙན་གཟུགས་རྩོམ་རིག ..…...............(309)
དང་པོ། བརྙན་གཟུགས་རྩོམ་རིག་གི་ཁྱད་ཆོས་བཤད་པ། ... (311)
གཉིས་པ། བརྙན་གཟུགས་རྩོམ་རིག་གི་རིགས་བཤད་པ། ...(320)
ས་བཅད་བདུན་པ། རྩོམ་རིག་གསར་རྩོམ་བཤད་པ། ...(324）
ལེའུ་དང་པོ། གསར་རྩོམ་ལ་འཇུག་པའི་གཞི་བཤད་པ། ... (325)
དང་པོ། འཚོ་བའི་ཉམས་མྱོང་ཕུན་ཚོགས་ལྡན་པ། ... （325）
གཉིས་པ། བསམ་པ་དང་ལྟ་བ་ཟབ་བརླིང་ལྡན་པ། ...... (333)
གསུམ་པ། སྒྱུ་རྩལ་མཚོན་སྟངས་ཀྱི་ཐབས་ཤེས་ལ་ནང་
བྱན་ཆུད་པོ། ........…..........…. •.....（338)
ལེའུ་གཉིས་པ། རྩོམ་རིག་གསར་རྩོམ་གྱི་གོ་རིམ། .....…... (345)



དང་པོ། བརྗོད་བྱ་འཚོ་བའི་སྣང་ཚུལ་དབང་ཤེས་ཀྱིས་ཚོར་
ཞིང་འཛིན་པའི་སྐབས། .....…... •........(346)
གཉིས་པ། མཛེས་རྟོག་དམིགས་རྣམ་ཡིད་བཟོ་བྱེད་པའི་
སྐབས། ..............
•... （352）
གསུམ་པ། སྒྱུ་རྩལ་སྣང་བརྙན་གྱི་རྣམ་པ་གཏན་འཁེལ་
བྱེད་པའི་སྐབས།
.........….. (355）
ལེའུ་གསུམ་པ། རྩོམ་རིག་གསར་རྩོམ་གྱི་བསམ་གཞིགས་
བཤད་པ།
...... ...... (359）
དང་པོ། སྣང་བརྙན་གྱི་བསམ་གཞིགས་བཤད་པ། ..…......（359)
གཉིས་པ། རྗེས་དཔག་གི་བསམ་གཞིགས་བཤད་པ། ...... (371)
གསུམ་པ། ཐོལ་བྱུང་གི་རིག་པའི་བསམ་གཞིགས་
བཤད་པ། ......
.............(374 )
བཞི་བ། སྤྱི་སྤོམ་གྱི་བསམ་གཞིགས་བཤད་པ། ............ （380)
ས་བཅད་བརྒྱད་པ། རྩོམ་རིག་གསར་རྩོམ་གྱི་ཐབས་ཤེས་
བཤད་པ།
•.....…..... (388)
ལེའུ་དང་པོ། རྩོམ་རིག་ལོ་རྒྱུས་སྟེང་གི་རྩོམ་རིག་གསར་
རྩོམ་གྱི་ཐབས་ཤེས་བཤད་པ། ....................... (388)
དང་པོ། གསར་རྩོམ་གྱི་ཐབས་ཤེས། .......…........... (388)
གཉིས་པ། དངོས་ཡོད་རིང་ལུགས་བཤད་པ། .......……... (391)
གསུམ་པ། རྟོག་པ་འཆར་ཡན་རིང་ལུགས་བཤད་པ། ..……… (399)
བཞི་བ། གསར་རྩོམ་གྱི་ཐབས་ཤེས་གཞན་བཤད་པ། ...... (408)
ལྔ་བ། སྒྱུ་འཕྲུལ་དངོས་ཡོད་རིང་ལུགས་བཤད་པ། ....(417)
ལེའུ་གཉིས་པ། སྤྱི་ཚོགས་རིང་ལུགས་དུས་སྐབས་སུ་རྩོམ་
རིག་གསར་རྩོམ་གྱི་ཐབས་ཤེས་སྣ་མང་དུ་སྤེལ་བ། ......(423)



དང་པོ། རྩོམ་རིག་ལོ་རྒྱུས་སྟེང་གི་དངོས་ཡོད་རིང་ལུགས་དང་
རྟོག་པ་འཆར་ཡན་རིང་ལུགས་ཟུང་འབྲེལ་བྱས་ཏེ་གསར་རྩོམ་
གྱི་སྲོལ་རྒྱུན་བཟང་པོ་འཛིན་སྤེལ་བྱེད་དགོས། .………… （425）
གཉིས་པ། གསར་བརྗེའི་དངོས་ཡོད་རིང་ལུགས་ཀྱི་དགོངས་
དོན་སྤེལ་དགོས། ..…..…. •.. • • • • • •༠• (425)
གསུམ་པ། གསར་བརྗེའི་རྟོག་པ་འཆར་ཡན་རིང་ལུགས་ཀྱི་
ཁྱད་ཆོས་བཤད་པ། ......... • • ......... (426)
བཞི་པ། དགེ་མཚན་ལྡན་པའི་གསར་རྩོམ་གྱི་ཐབས་ཤེས་
གཞན་དག་དཔྱད་གཞིའི་མེ་ལོང་དུ་བརྟེན་པ། ....….. (428)
ས་བཅད་དགུ་བ། རྩོམ་པ་པོ་དང་རྩོམ་གཤིས་ཀྱི་སྐོར་
བཤད་པ། ..................
•........ (440）
ལེའུ་དང་པོ། རྩོམ་པ་པོའི་ལོ་རྒྱུས་འོས་འགན་བཤད་པ། ... (440)
དང་པོ། རྩོམ་པ་པོས་དུས་རབས་ཀྱི་རང་བཞིན་ལྡན་པའི་
བསྟན་བཅོས་ངོ་གནོང་མི་དགོས་པ་གསར་རྩོམ་
བྱེད་དགོས། .......
•。 (440)
གཉིས་པ། རྩོམ་པ་པོས་མི་གཤིས་ཀྱི་རང་བཞིན་ལ་རྒྱུས་
ལོན་བྱེད་དགོས། །
ལེའུ་གཉིས་པ། རྩོམ་རིག་བསྟན་བཅོས་ཀྱི་རྩོམ་གཤིས་
བཤད་པ། ...............…• •。བ •.........…..• •.. (447)
དང་པོ། རྩོམ་གཤིས་ཀྱི་གོ་དོན་བསྟན་པ། ...…...…..... (447)
གཉིས་པ། རྩོམ་གཤིས་ཀྱི་རྣམ་པའི་རིགས་བཤད་པ། ..…….. (448）
གསུམ་པ། རྩོམ་གཤིས་ཀྱི་ཁྱད་ཆོས་བྱེ་བྲག་ཏུ་བརྗོད་པ། ...(455）
ས་བཅད་བཅུ་བ། རྩོམ་རིག་གཟིགས་ཞིབ། ............….. (475)
ལེའུ་དང་པོ། བསྟན་བཅོས་དང་ཀློག་པ་པོ། ........... (475)
• (443)



དང་པོ ཀློག་མཁན་རྣམས་ནི་རྩོམ་པ་པོའི་དཔྱད་གཞིའི་མེ་
ལོང་ཡིན། །
...........(475)
གཉིས་པ། ངོས་ལེན་མཛེས་རྩལ་རིག་པ། .....…........ (477)
ལེའུ་གཉིས་པ། རྩོམ་རིག་གཟིགས་ཞིབ་ཀྱི་ངོ་བོ་དང་
དོན་སྙིང་བཤད་པ། ....
•…....……... (483)
དང་པོ། རྩོམ་རིག་གཟིགས་ཞིབ་ཀྱི་ངོ་བོ་བཤད་པ། ...... (483)
གཉིས་པ། རྩོམ་རིག་གཟིགས་ཞིབ་ཀྱི་དོན་སྙིང་བཤད་པ། ...(486）
ལེའུ་གསུམ་པ། རྩོམ་རིག་གཟིགས་ཞིབ་ཀྱི་ཁྱད་ཆོས་དང་
ཆོས་ཉིད་བཤད་པ། ...
•........ (489)
དང་པོ། རྩོམ་རིག་གཟིགས་ཞིབ་ཀྱི་ཤེས་རྟོག་གི་རིག་པ་
དང་ཆགས་སྡང་གི་བསམ་པ་གཅིག་གྱུར་བའི་
རང་བཞིན་བཤད་པ། ..……….. • • • (489)
གཉིས་པ། རྩོམ་རིག་གཟིགས་ཞིབ་སྐབས་སུ་གསར་སྐྲུན་
དང་གདེང་འཇོག་ཡང་བསྐྱར་བྱེད་པ། •........... (496)
གསུམ་པ། རྩོམ་རིག་གཟིགས་ཞིབ་ཀྱི་རང་གཤིས་ཀྱི་ཁྱད་པར་
བཤད་པ།
• (500)
བཞི་བ། རྩོམ་རིག་གཟིགས་ཞིབ་སྐབས་ཀྱི་ཐུན་མོང་གི་
མཐུན་སྣང་སྐྱེས་ཚུལ་བཤད་པ།
(503)
ལེའུ་བཞི་བ། རྩོམ་རིག་གཟིགས་ཞིབ་ཀྱི་རིག་སྟོབས་
སྐྱེད་སྦྱོང་གི་ཐབས་ཤེས་བཤད་པ། ..... •....• • （509)
དང་པོ། རྩོམ་རིག་གཟིགས་ཞིབ་ཀྱི་རིག་སྟོབས་ཀྱི་ཚད་
མཚོན་བཤད་པ།
• • • • • (509)
གཉིས་པ། རྩོམ་རིག་གཟིགས་ཞིབ་ཀྱི་རིག་སྟོབས་སྐྱེད་སྦྱོང་
གི་ཐབས་བཤད་པ། ..………….
• •-• •• • • （515)
10



ས་བཅད་བཅུ་གཅིག་པ། རྩོམ་རིག་མཐའ་དཔྱོད། ...... (522)
ལེའུ་དང་པོ། རྩོམ་རིག་མཐའ་དཔྱོད་ཀྱི་ངོ་བོ་དང་ལས་
འགན་བཤད་པ། ..…….…….…........
(522)
དང་པོ། རྩོམ་རིག་མཐའ་དཔྱོད་ཀྱི་ངོ་བོ་བཤད་པ། ...... （522)
གཉིས་པ། རྩོམ་རིག་མཐའ་དཔྱོད་ཀྱི་ལས་འགན་བཤད་པ། ...(525）
ལེའུ་གཉིས་པ། རྩོམ་རིག་མཐའ་དཔྱོད་ཀྱི་ཚད་གཞི་
བཤད་པ། ...….…..................….................... (535)
དང་པོ། རྩོམ་རིག་མཐའ་དཔྱོད་ཀྱི་ཚད་གཞིའི་དུས་རབས་
དང་གྲལ་རིམ་རང་བཞིན་བཤད་པ། ། ...... ......... (535)
གཉིས་པ། མར་ཁེ་སི་རིང་ལུགས་ཀྱི་རྩོམ་རིག་མཐའ་དཔྱོད་
ཀྱི་ཚད་གཞི་བཤད་པ། ..……... •.......... (538)
ལེའུ་གསུམ་པ། རྩོམ་རིག་མཐའ་དཔྱོད་ཀྱི་ཐབས་ཤེས་
བཤད་པ། ...............
............• (549)
དང་པོ། ཀྲུང་གོའི་གནའ་རབས་ཀྱི་རྩོམ་རིག་མཐའ་དཔྱོད་
ཀྱི་ཐབས་ཤེས་མདོར་ཙམ་བསྟན་པ། ། •.............. (552)
གཉིས་པ། ནུབ་གླིང་གི་རྩོམ་རིག་མཐའ་དཔྱོད་ཀྱི་རིགས་
གཞུང་ཚན་ཁག་འགའ་ངོ་སྤྲོད་པ། .....…..…….…...... (555)
གསུམ་པ། མར་ཁེ་སི་རིང་ལུགས་ཀྱི་རྩོམ་རིག་མཐའ་དཔྱོད་
ཀྱི་ཐབས་ཤེས་བཤད་པ། .....
•..... (575)
11



གླེང་གཞི།
རྩོམ་རིག་གཞུང་ལུགས་ཀྱི་བརྟག་བྱའི་ཡུལ་བསྟན་པ།
དང་པོ། རྩོམ་རིག་སྒྱུ་རྩལ་གྱི་མཛེས་རྟོག་གི་ཆོས་ཉིད་ནི་
རྩོམ་རིག་གི་རིགས་པའི་གཞུང་ལུགས་ཀྱི་
བརྟག་བྱའི་ཡུལ་ཡིན།
རྩོམ་རིག་ཅེས་པ་འདི་ནི་རང་རེའི་བོད་ལ་བཅིངས་བཀྲོལ་རྗེས་ནས་བྱུང་
བའི་ཐ་སྙད་གསར་བ་ཞིག་ཡིན་ཞིང་། རྒྱུའི་སྐད་ཀྱི་ཝུན་ཞུའེ་ཅུ་ )ཞེས་པའི་
མིང་དེ་ཐད་སྒྱུར་བྱས་ནས་བྱུང་བ་ཡིན་ཏེ། ཝུན་ཞེས་པ་རྩོམ་ཞེས་བསྒྱུར་བ་
དང་ཞུའེ་ཞེས་པ་རིག་པ་ཞེས་བསྒྱུར་བས་རྩོམ་རིག་ཅེས་པའི་ཐ་སྙད་གྲུབ། དེ་
ཡང་ཐ་སྙད་གསར་བ་འདིར་མཚོན་དོན་གསར་བ་ཞིག་ཡོད་དམ་ཞེ་ན། མེད་
དེ་བོད་རང་ལ་ས་ཁྱབ་རྡོ་ཁྱབ་ཏུ་སོང་བའི་སྙན་ངག་( དངགས》ཅེས་པའི་དོན་
ལས་མ་འདས་སོ། ། རྩོམ་རིག་ཅེས་པའི་དོན་ནི་སྙན་རྩོམ་དང་སྒྲུང་རྩོམ་དང་
ལྷུག་རྩོམ་དང་ཟློས་གར་བཅས་ཀྱི་ངག་གི་སྒྱུ་རྩལ་གྱི་རིག་པའི་གནས་ཏེ་བཅད་
ལྷུག་སྤེལ་མ་གསུམ་གྱི་བདག་ཉིད་ཅན་གྱི་སྒྲ་ཡངས་འཇུག་གི་སྙན་ངག་གི་དོན་
དངོས་ སོ། ། བོད་ཀྱི་སྙན་ངག་ཅེས་པ་དང་རྒྱུ་ཡི་རྩོམ་རིག་གཉིས་ནི་དོན་
གཅིག་མིང་གི་རྣམ་གྲངས་ཡིན་པ་ལས་ཐ་དད་དུ་གོ་མི་རུང་བ་གསལ། བོད་



རང་ལ་རྩོམ་རིག་ཅེས་པའི་ཐ་སྙད་འདི་མ་བྱུང་གོང་ལ་དེའི་ཐ་སྙད་ཙམ་ཡང་
མེད་པ་ག་ལ་སྲིད། སྙན་ངག་ཅེས་པའི་རིག་པའི་གནས་འདི་རྩོམ་རིག་གི་སྐད་
དོད་དངོས་ཡིན། དེར་བརྟེན་རྩོམ་རིག་དང་སྙན་ངག་གཉིས་ནི་དོན་གཅིག་
མིང་གི་རྣམ་གྲངས་ཙམ་དུ་ཟད་པར་མཁྱེན་སླའོ། །སྙན་ངག་ཅེས་པའི་ཐ་སྙད་
ལ་སྒྲ་ཡངས་འཇུག་དང་དོག་འཇུག་གི་གོ་བ་གཉིས་མཆིས་ཏེ། སྒྲ་ཡངས་་
འཇུག་གི་དོན་ནི་བཅད་ལྷུག་སྤེལ་མ་གསུམ་གྱི་ལུས་ལ་སྦྱར་བའི་སྙན་ངག་གི་
བསྟན་བཅོས་ཡོད་དོ་ ཅོག་ལ་འཇུག་ པ་ མ་ཟད་སྐབས་འགར་གཞུང་ལུགས་
ལའང་འཇུག སྒྲ་དོག་འཇུག་གི་གོ་དོན་ནི་རྩོམ་ལུས་བྱེ་བྲག་པའི་རྣམ་པར་
འཇུག་པ་དང་སྒོས་སུ་ཚིགས་བཅད་ཀྱི་རྣམ་པར་འཇུག་པ་ཅུང་ཟད་ཤུགས་ཆེ་བ་
ནི་རང་རེའི་བོད་ལ་སྙན་ངག་རིག་པའི་ལག་ལེན་དུ་དར་ཆེ་བའི་ལུགས་སྲོལ་
ཞིག་ལེགས་པར་བྱུང་བས་ན་སྙན་ངག་དང་ཚིགས་བཅད་ཡིན་ཁྱབ་མཉམ་དུ་
གྱུར་བའང་ཤེས་སླ་སྟེ། མེ་ལོང་མའི་གཞུང་དངོས་ལས་ སྙན་ངག་ཅེས་པ་
བཅད་ལྷུག་སྤེལ་མ་གསུམ་དུ་སྦྱར་བའི་རྩོམ་ལུས་ཀྱི་བདག་ཉིད་ཅན་ཞིག་ལ་བྱ་
སྟེ། བོད་རང་གི་ལག་ལེན་དུ་དེ་ལྟར་ཅུང་ཙམ་མ་འཁྱོངས་པ་ཡིན། བོད་
རང་ལ་མཚོན་ན་རྩོམ་རིག་ལོ་རྒྱུས་སྟེང་གནའ་ནས་ད་ལྟའི་ཡར་སྔོན་ལ་ཚིགས་
བཅད་དར་ཆེ་སྟེ་སྔོན་བྱོན་མཁས་པའི་གསུང་རབ་ཕལ་མོ་ཆེ་དང་དམངས་ཁྲོད་
ཀྱི་ངག་རྒྱུན་རྩོམ་རིག་ཡོད་དོ་ཅོག་ཚིགས་བཅད་ཀྱི་རྣམ་པར་སྦྱར་ཡོད་དེ། དེ་
མིན་ཡང་སྙན་ངག་གི་གཞུང་ལུགས་ཀྱི་རྣམ་གཞག་དང་དེའི་འཆད་ཉན་ཁྲིད་
གསུམ་རྣམས་ཀྱང་ཚིགས་བཅད་ཀྱི་རྣམ་པའི་སྒོ་ནས་སྤེལ་ཞིང་། ཐ་ན་རིག་
པའི་གནས་གཞན་དག་གི་གཞུང་རྒྱ་ཆེ་བ་རྣམས་ཀྱང་ཚིགས་བཅད་ཀྱི་རྣམ་པར་
བྲིས་ཡོད་ལ། སྙན་ངག་གསར་སློབ་པ་རྣམས་ཀྱང་ཚིགས་བཅད་ཀྱི་སྒོ་ནས་
སྙན་ངག་ལ་འཇུག་པ་དང༌། སྙན་ངག་གི་འཆད་རྩོམ་ལ་དབང་མངའ་བའི་
མཁན་པོ་རྣམས་ཀྱིས་ཀྱང་ཚིགས་བཅད་ཀྱི་རྣམ་པའི་ཐོག་ནས་འཆད་ཉན་དང་
གསར་རྩོམ་བྱེད་པ་དང་། དེ་ལྟར་རང་རེའི་མི་རིགས་ཀྱི་རྩོམ་རིག་ལོ་རྒྱུས་ཀྱི་
སྲོལ་རྒྱུན་ཐུན་མོང་མ་ཡིན་པ་ཞིག་མངོན་པར་བྱུང་བས་སྙན་ངག་ཅེས་པ་ཚིགས་



བཅད་ལ་གོ་བ་ལས་ལྷུག་མ་དང་སྤེལ་མར་གོ་བ་ལེན་པ་ཉུང་བའི་ལུགས་སྲོལ་
ཞིག་བྱུང་བ་ཤེས་དགོས། །
སྤྱིར་འཇིག་རྟེན་གྱི་བྱ་དངོས་སོ་སོར་རང་ལ་མངའ་བའི་ཆོས་ཉིད་རེ་ཡོད་
དེ། ཆོས་ཉིད་དེ་དག་ལ་འཚོལ་ཞིབ་དང་བེད་སྤྱོད་བྱ་རྒྱུ་ནི་ཚན་རིག་གི་་
རིགས་པའི་ལས་ཀ་བླ་ན་མེད་པ་ཞིག་ཡིན། རིགས་གཞུང་ཚན་ཁག་ཡོངས་
ཀྱིས་ཐུན་མོང་ལྐོག་གྱུར་བའི་ཆོས་ཉིད་གསལ་འདོན་བྱ་རྒྱུ་རང་གི་འཚོལ་ཞིབ་ཀྱི་
བྱ་བའི་ཡུལ་དང་འགན་དུ་འཛིན་པ་ནི་རིགས་པའི་གཞུང་ལུགས་ཐུན་མོང་བའི་
དམིགས་བྱ་དངོས་ཡིན།
རྩོམ་རིག་གི་རིགས་པའི་གཞུང་ལུགས་ནི་རྩོམ་རིག་སྒྱུ་རྩལ་གྱི་མཛེས་རྟོག་
གི་ཆོས་ཉིད་ལ་རྟོག་ཅིང་དཔྱོད་པའི་སྤྱི་ཚོགས་ཚན་རིག་ཅིག་སྟེ། རིགས་་
གཞུང་འདིའི་གཞལ་བྱའི་རྩོམ་རིག་སྒྱུ་རྩལ་ནི་རྩོམ་པ་པོའི་རྟོག་སྣང་གི་རིག་པའི་
འཆར་སྒོ་ལ་བརྟེན་ནས་སྒྱུ་རྩལ་སྣང་བརྙན་གསར་ སྐྲུན་དང་ཆགས་ སྡང་གི་་
སེམས་བྱུང་སྣ་ཚོགས་དང་། སྤྱི་ཚོགས་འཚོ་བ་དང་མི་ཚེའི་རིན་ཐང་སོགས་
དང་འབྲེལ་བའི་རྩོམ་པ་པོའི་མཛེས་རྟོག་གི་འདུ་ཤེས་མངོན་པར་མཚོན་པའི་
ངག་གི་རྣམ་པར་རིག་བྱེད་དུ་སྦྱར་བའི་སྐད་ཆའི་སྒྱུ་རྩལ་དེ་ཡིན། །
རྩོམ་རིག་གིས་སྤྱི་ཚོགས་འཚོ་བ་དང་མི་ཚེའི་བདེ་སྡུག་གི་སྣང་ཚུལ་དང་
ཆོས་ཉིད་དེ་མཛེས་རྟོག་གསར་སྐྲུན་གྱི་སྒོ་ནས་མངོན་སུམ་སྣང་བརྙན་དུ་མཚོན་
པས། མཛེས་རྟོག་གི་རིག་པའི་ལས་ཀ་དེ་ནི་རྩོམ་རིག་གི་བརྒྱུད་རིམ་གྱི་ཁྱོན་
ཡོངས་ལ་ཁྱབ་ཅིང་འབྲེལ་ཏེ། རྩོམ་པ་པོས་ཐོག་མར་འཚོ་བ་དངོས་ཉམས་
མྱོང་དང་ལྟ་རྟོག་དང་རིས་འབྲི་བཅས་བྱེད་པར་ཆགས་སྡང་གི་སེམས་མངོན་
པར་ཞུགས་པ་དང་དེ་ནས་ཀློག་པ་པོས་བསྟན་བཅོས་ལ་གཟིགས་ཞིབ་ཀྱི་བར་དུ་
མཛེས་རྟོག་འདུ་ཤེས་ཀྱིས་མངོན་པར་མ་སྤྲུས་པ་གཅིག་ཀྱང་མེད་པས་མཛེས་
རྟོག་གི་རིག་པའི་ལས་ཀ་ནི་རྩོམ་རིག་གི་བྱ་བའི་ཁྱོན་ཡོངས་ལ་ཁྱབ་པ་ཆོས་ཉིད་
ཡིན། །
རྩོམ་རིག་གི་རིགས་པའི་གཞུང་ལུགས་ཀྱིས་ཕྱོགས་ཡོངས་ནས་རྩོམ་རིག་



གི་ངོ་བོ་དང་ཁྱད་ཆོས་ཞིབ་རྒྱས་སུ་བརྗོད་པར་རྩོམ་རིག་གསར་རྩོམ་གྱི་ཆོས་
ཉིད་དང་རྩོམ་རིག་བསྟན་བཅོས་ཀྱི་གྲུབ་ཚུལ་དང་། རྩོམ་རིག་གི་འཕེལ་རྒྱས་
དང་། རྩོམ་རིག་གཟིགས་རྟོག་དང་མཐའ་དཔྱོད་ བཅས་ཀྱི་ སྣང་ཚུལ་དང་
གནད་དོན་རབ་དང་རིམ་པ་ལ་རྟོག་དཔྱོད་ཞིབ་འཇུག་བྱས་ཏེ་རིགས་པའི་ལམ་
ནས་རྒྱུས་པར་བརྗོད་དོ། །
《རྩོམ་རིག་གཞུང་ལུགས་གནད་བསྡུས་》ཞེས་བྱ་བའི་མཐོ་རིམ་སློབ་གྲྭ་
ཆེན་མོའི་ཁྲིད་བྱའི་སློབ་ཚན་འདི་ནི་མཐོ་རིམ་སློབ་གྲྭའི་ཆེད་སྒོའི་རིགས་དང་
རང་བཞིན་དང་སྐྱེད་སྲིང་གི་དམིགས་ཚད་ཀྱི་དགོས་མཁོ་བཅས་ལ་གཞིགས་
ནས་རྩོམ་རིག་གི་རིགས་པའི་གཞུང་ལུགས་ཀྱི་བསླབ་དེབ་འདི་རྩོམ་སྒྲིག་བྱས་
ཤིང་རིགས་གཞུང་ཚན་ཁག་གི་སློབ་ཚན་འདིས་དཀའ་གནད་དང་རྒྱས་བསྡུས་
ཀྱི་དམིགས་པ་སོ་སོར་དབྱེ་བའི་སྒོ་ནས་སློབ་མར་ཞིབ་ཁྲིད་བྱེད་དོ། །
བསླབ་དེབ་འདིར་གཙོ་བོ་རྩོམ་རིག་གི་ངོ་བོ་དང་ཁྱད་ཆོས། རྩོམ་རིག་
བསྟན་བཅོས་དང༌། རྩོམ་རིག་གསར་རྩོམ། རྩོམ་རིག་གཟིགས་རྟོག་དང་
མཐའ་དཔྱོད། རྩོམ་རིག་གི་འཕེལ་རྒྱས་བཅས་སྐབས་དོན་ཆེན་པོ་ལྔར་ཕྱེ་སྟེ།
རྩོམ་རིག་གི་གནད་དོན་ཕྱོགས་ཡོངས་ནས་རྒྱུས་པར་བརྗོད་ཡོད་དོ། ། དེ་ཡང་
མི་རིགས་རང་གི་སྲོལ་རྒྱུན་སྙན་ངག་གི་གཞུང་ལུགས་དང་དངོས་ཡོད་གནས་
ཚུལ་ ལ་ གཞིགས་ ཏེ་ རྩོམ་ རིག་ གམ་ སྙན་ ངག་ གི་ ངོ༌ བོ་ དང་ ཁྱད་ ཆོས་ དང་།
རྩོམ་རིག་བསྟན་བཅོས་ཀྱི་གྲུབ་ཚུལ་གྱི་རྣམ་གཞག་དང་གསར་རྩོམ་གྱི་རིག་པའི་
ཐབས་ཤེས་དང་གཟིགས་རྟོག་དང་མཐའ་དཔྱོད་བཅས་ཀྱི་རྣམ་གཞག་གཙོར་
བཟུང་སྟེ་ཁ་གསལ་བོ་ཞིག་བཤད་ཡོད།
རྩོམ་རིག་གི་མཛེས་རྟོག་ཆོས་ཉིད་དང་དེའི་ངོ་བོ་དང་ཁྱད་ཆོས་རྩ་བར་
བཟུང་ནས་མཛེས་རྟོག་དང་སྣང་བརྙན། ཆགས་སྡང་གི་སེམས་བཅས་ཀྱི་
འབྲེལ་བ་ཕྱོགས་ཡོངས་ནས་རྒྱས་པར་བསྟན། རྩོམ་རིག་ནི་མིའི་རིག་པའམ་
མི་གཤིས་ཀྱི་རིག་པར་འདོད་པའི་མི་སྣའི་སྣང་བརྙན་གྱི་བཞེང་སྐྲུན་ལྟེ་བར་
འཛིན་པ་དང་། མི་སྣ་དང་ཆགས་སྡང་གི་སེམས་བྱུང་དང་། དཔེར་མཚོན་



ཅན་ དུ་ འགོད་ པའི་ བརྒྱུད་ རིམ་ དང༌། གསར་ རྩོམ་ གྱི་ ཐབས་ ཤེས་ དང་།
རྩོམ་གཤིས་དང་ཚོགས་པ་དང་རྩོམ་རིག་འཕེལ་རྒྱས་བཅས་ལ་ཕྱོགས་ཡོངས་
ནས་རྟོག་དཔྱོད་དང་ཞིབ་འཇུག་དཔྱིས་ཕྱིན་པར་བྱེད་པ་དང་། རྩོམ་རིག་
བསྟན་བཅོས་ཀྱི་གྲུབ་ཆའི་རྒྱུ་རྐྱེན་སྣ་ཚོགས་ལ་དབྱེ་འབྱེད་ཕྲ་ཞིབ་བྱས་ཤིང་རྩོམ་
རིག་གི་རྩོམ་ལུས་སྣ་ཚོགས་ལ་དབྱེ་ཞིབ་དང་ངོ་སྤྲོད་བྱས་པ་མ་ཟད། རྩོམ་
རིག་གི་རིག་པའི་གནས་ཀྱི་ཕྱོགས་ཡོངས་ནས་རྩོམ་པ་པོ་དང་རྩོམ་རིག་གི་བསྟན་
བཅོས་དང་བརྗོད་བྱར་གྱུར་པའི་སྤྱི་ཚོགས་འཚོ་བ་དང་ཀློག་པ་པོ་བཅས་ནི་རྩོམ་
རིག་གི་ལས་ཀའི་འཁོར་ལོ་འཁོར་བྱེད་ཀྱི་རྩ་རྒྱུ་རྣམ་པ་བཞིའི་སྟེང་ནས་སོ་སོའི་
ངོ་བོ་དང་ཁྱད་ཆོས། ཕན་ཚུན་གྱི་འབྲེལ་བ་བཅས་ལ་རྟོག་དཔྱོད་ཞིབ་འཇུག་
བྱེད་པའི་སྒོ་ནས་རྩོམ་རིག་གི་རྩ་བའི་རང་བཞིན་དང་ཆོས་ཉིད་ གསལ་བོར་
བསྟན་ཡོད། དུས་མཚུངས་སུ་རྩོམ་རིག་གི་མཛེས་རྟོག་རང་བཞིན་གཙིགས་
ཆེར་བཟུང་ནས་དེ་དང་སྒྱུ་རྩལ་ཁོ་ན་སྨྲ་བའི་དབྱེ་བ་གསལ་བོར་ཕྱེ་སྟེ་དྲང༌
ཕྱོགས་ནས་རྩོམ་རིག་གི་འདུ་ཤེས་འཛིན་སྟངས་（སྟེང་གི་བཀོད་པ)ཀྱི་རང་བཞིན་
དང་སྤྱི་ཚོགས་ཀྱི་རང་བཞིན། རྩོམ་རིག་གི་སྤྱི་ཚོགས་ཕན་ནུས་དང་། རྩོམ་
པ་པོའི་སྤྱི་ཚོགས་ཀྱི་འོས་འགན་བཅས་གསལ་བོར་སྟོན་དགོས།
གཉིས་པ། རྩོམ་རིག་གི་རིགས་པའི་གཞུང་ལུགས་
བྱུང་འཕེལ་གྱི་ལོ་རྒྱུས་མདོར་བསྟན་པ།
རྒྱལ་ཁབ་ཕྱི་ནང་གི་རྩོམ་རིག་གི་རིགས་པའི་གཞུང་ལུགས་བྱུང་འཕེལ་གྱི་
ལོ་རྒྱུས་རྟོགས་ན་རྩོམ་རིག་གི་རིགས་པའི་གཞུང་ལུགས་ཀྱི་གཞལ་བྱའི་ཡུལ་ལ་
ངེས་ཤེས་ཡག་པོ་སྐྱེས་པར་ཕན།
རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་བྱུང་འཕེལ་གྱི་ལོ་རྒྱུས་དེ་ནི་
དུས་ཡུན་ཧ་ཅང་རིང་སྟེ། རྒྱ་ལྟ་བུར་མཚོན་ན་སྔོན་རྒྱལ་ཕྲན་གསུམ་གྱི་ལེའུ་



རྒྱལ་ཁབ་ཀྱི་དུས་སུ་ཚོ་ཕེ་ཡིས་《 བསྟན་བཅོས་ཀྱི་རྣམ་བཤད་》ཅེས་པའི་རིགས་
པའི་འཐུས་སྒོ་ཚང་བའི་རྩོམ་རིག་གཞུང་ལུགས་ཀྱི་བསྟན་བཅོས་ཀྱི་ཐོག་མའི་
སྲོལ་བཏོད། དེ་ནས་ལིའུ་ ཅིས་ཀྱིས་《རྩོམ་བརྗོད་》དང་ཀྲུང་རོན་གྱི་《 སྙན་
ངག་བསྟན་བཅོས་ཀྱི་གླེང་གཞི་》ཞེས་པ་རྗེས་མཐུད་དུ་ཐོན་ཏེ་ཁོང་རྣམ་གཉིས་
ཀྱི་མཐའ་དཔྱོད་དང་རྩོམ་རིག་གསར་རྩོམ་དང་དེ་མིན་ཚིག་འབྲུ་ལྔའི་སྙན་རྩོམ་
འབྲི་སྟངས་ཀྱི་གནད་དོན་ལ་རིན་ཐང་ལྡན་པའི་དཔྱད་པ་དང་གདེང་འཇོག་
བྱས་ཡོད། དེའི་རྗེས་སུ་ལིའུ་ཞད་ཀྱིས་ལོ་ངོ་སྟོང་ཕྲག་ལྷག་གི་རྩོམ་རིག་གསར་
རྩོམ་གྱི་ཉམས་མྱོང་དང་གཞུང་ལུགས་ཕྱོགས་བསྡོམས་བྱས་པའི་རྨང་གཞིའི་
སྟེང་ནས་དགེ་མཚན་མཐའ་དག་ཡོངས་སུ་འདུས་པའི་རང་རྒྱལ་གྱི་རྩོམ་རིག་གི་
རིགས་པའི་གཞུང་ལུགས་ཀྱི་བསྟན་བཅོས་ཆེན་མོ《 ཡིད་ཀྱི་མཚོན་རིས་འབྲུག་གི་
པ་ ཏྲ་》ཞེས་པའི་ གཞུང་འདི་བརྩམས་ཏེ་ཕྱོགས་ཡོངས་ནས་རྩོམ་རིག་ གསར་
རྩོམ་དང་རྩོམ་རིག་མཐའ་དཔྱོད། རྩོམ་རིག་གི་ལུས་ཀྱི་རྣམ་གཞག་བཅས་
དོན་ཚན་ང་བཞིའི་སྒོ་ནས་རྩོམ་རིག་གི་ཆོས་ཉིད་དང་ཁྱད་ཆོས་རྣམས་ཞིབ་རྒྱས་
སུ་བསྟན། རྩོམ་རིག་གི་རིགས་པའི་གཞུང་ལུགས་ལ་དར་རྒྱས་ཕུན་ཚོགས་
བྱུང་བས་ལེའུ་ཅིན་ལྷོ་བྱང་རྒྱལ་རབས་རྩོམ་རིག་གི་རང་རྟོགས་སད་པའི་དུས་
རབས་སུ་བརྗོད་དོ། །
དེ་ཡང་རྒྱ་གར་ལ་མཚོན་ན་སྤྱི་ལོའི་སྔོན་གྱི་དུས་རབས་དང་པོ་ནས་རྗེས་
ཀྱི་དུས་རབས་དང་པོའི་བར་ལ་《ཟློས་གར་གྱི་རྣམ་བཤད་》ཅེས་པ་བྷ་ར་ཏ་མི་
ནེས་བརྩམས། དུས་ རབས་བདུན་པ་ནས་བརྒྱད་པའི་བར་ལ་སློབ་དཔོན་
དཎྜིས་《སྙན་ངག་མེ་ལོང་》ཞེས་པ་བརྩམས། བྷཱ་མ་ཧཱས《 སྙན་ངག་གི་རྒྱན་གྱི་
རྣམ་བཤད་》ཅེས་པའི་རྒྱུན་གྱི་གཞུང་ཆེན་པོ་བརྩམས། དུས་རབས་བཅུ་བའི་
སྔོན་ རྗེས་སུ་དྲང་སྲོང་གངས་ཀྱི་ཟླ་བས་《 སྙན་ངག་ལ་འཇུག་ པ་》ཞེས་པའི་
བསྟན་བཅོས་བརྩམས། སློབ་དཔོན་མན་མི་ཐས《 སྙན་ངག་གི་འོད་ཟེར་》
ཞེས་པའི་གཞུང་བརྩམས། རྒྱ་གར་ནི་འཛམ་གླིང་གི་གནའ་བོའི་རྩོམ་རིག་
གཞུང་ལུགས་ཀྱི་འབྱུང་ཁུངས་གལ་ཆེན་དང་ཆེས་སྔ་ཤོས་ཤིག་ཡིན།
》
5



དེ་ཡང་ཡོ་རོབ་གླིང་གི་གནའ་བོའི་ཀུ་རུ་སུར་མཚོན་ན་རྩོམ་རིག་གི་གཞུང་
ལུགས་དར་ཧ་ཅང་སྔ་སྟེ་སྤྱི་ལོ་སྔོན་གྱི་དུས་རབས་བཞི་བ་ཡས་མས་ལ་པོ་ལ་ཐོས་
《 རྩོམ་རིག་སྒྱུ་རྩལ་གྱི་གླེང་མོལ་ཕྱོགས་བསྡུས་》ཞེས་པ་བརྩམས་པ་དང་དེ་ལས་
རྩོམ་རིག་སྒྱུ་རྩལ་དང་དངོས་ཡོད་འཚོ་བའི་བར་གྱི་འབྲེལ་བ་དང་རྩོམ་རིག་སྒྱུ་
རྩལ་གྱི་སྤྱི་ཚོགས་ཕན་ནུས་དང་རྩོམ་རིག་གསར་རྩོམ་གྱི་ཀུན་སློང་གི་ནུས་ཤུགས་
བཅས་ཀྱི་གནད་དོན་ལ་སེམས་གཙོ་རིང་ལུགས་ཀྱི་ལྟ་བའི་སྟེང་ནས་འགྲེལ་་
བཤད་བྱས་པས། རྗེས་རབས་པ་ཚོས་རྩོད་གླེང་ཆེན་པོ་བྱས་ཡོད། དེ་ནས་
ཡཱ་ལིས་སི་ཏོ་དས་《སྙན་ངག་རིག་པ་》ཞེས་པའི་སྙན་གཞུང་སྐད་གྲགས་ཅན་
འདི་བརྩམས། དེས་དངོས་གཙོ་རིང་ལུགས་ཀྱི་གདོད་མའི་ལྟ་བ་ལྟར་རྩོམ་
རིག་སྒྱུ་རྩལ་ནི་དངོས་ཡོད་འཚོ་བའི་ལད་ཟློས་ སུ་སྨྲས་ཏེ་པཱ་ལ་ ཐོའི་སེམས་་
གཙོའི་ལྟ་བར་དགག སྤྱི་ལོའི་སྔོན་གྱི་དུས་རབས་གཅིག་པར་གནའ་བོའི་རོ་
མའི་ཧོ་རཱ་སཱིས་《སྙན་ངག་གི་སྒྱུ་རྩལ་》ཞེས་པའི་རྩོམ་རིག་གི་རིགས་པའི་གཞུང་
ལུགས་འདི་བརྩམས་ཏེ་རྩོམ་རིག་ གིས་ སྤྱི་ཚོགས་ལ་ཕྱིར་མངོན་མེད་ཤུགས་་་
བསྟན་གྱི་སློབ་གསོ་གཏོང་ནུས་ཡོད་པ་བསྟན་འདུག
རིག་གནས་སྒྱུ་རྩལ་བསྐྱར་དར་གྱི་ལས་འགུལ་དུ་རྩོམ་རིག་སྒྱུ་རྩལ་ གྱི་
རིགས་པའི་གཞུང་ལུགས་ལ་འཕེལ་རྒྱས་ཆེན་པོ་བྱུང་སྟེ་རྩོམ་རིག་སྒྱུ་རྩལ་ནི་རང་
བྱུང་ཁམས་ལ་ལད་ཟློས་བྱས་པ་མ་ཟད་ནང་སེམས་ཀྱི་འགྱུར་བ་ལའང་ལད་ཟློས་
བྱས་ཡོད་པར་འདོད་པ་དང་། དེ་ནས་རྩོམ་རིག་སྒྱུ་རྩལ་གྱིས་མི་སེམས་ལ་
བཙོ་སྦྱང་གཙང་དག་དང་རྩེད་སྤྲོའི་ངང་ཤུགས་བསྟན་གྱི་སློབ་གསོ་གཏོང་ནུས་
ཡོད་པ་ཁས་བླངས།
ཧྥ་རན་སིའི་གནའ་དཔེ་རིང་ལུགས་གསར་མའི་རིགས་པའི་གཞུང་ལུགས་
ལ་པོ་ཝ་ལོའི་«སྙན་ངག་གི་སྒྱུ་རྩལ་》ཞེས་པས་ཐོག་དྲངས་ནས་ཟློས་གར་གྱི་
གཞུང་ལུགས་ལ་འཚོལ་ཞིབ་དང་རྟོག་དཔྱོད་ནན་ཏན་བྱས་པའི་སྒོ་ནས་ཟློས་
གར་བསྟན་བཅོས་ཀྱི་གསར་རྩོམ་ལ་གཅིག་ཏུ་ངེས་དགོས་པ་གསུམ་ཞེས་གཅིག་
ངེས་གསུམ་བྱ་བའི་ཟློས་གར་གྱི་སྒྲིག་གཞིའི་རྩ་བའི་རྩ་དོན་མངོན་པར་བཏོན།
7



ཧྥ་རན་སིའི་ཏེ་ཏཱ་རོས་《ཟློས་གར་སྒྱུ་རྩལ་སྨྲ་བ་》ཞེས་པ་དང་འཇར་མན་
པ་ལེ་ཞིན་གྱིས་བརྩམས་པའི་《 ཧན་པོའི་གར་དཔྱད་》དང་《རཱ་ཨོ་ཁོན་》བྱ་བ་དེ་
དག་གསར་སློང་ལས་འགུལ་ཁྲོད་ཀྱི་རྩོམ་རིག་སྒྱུ་ རྩལ་གྱི་རིགས་པའི་གཞུང་་
ལུགས་ཐད་ཀྱི་གྲུབ་འབྲས་ཡིན་པ་མ་ཟད། དེ་ནས་གྲོང་ཁྱེར་པ་གསར་བའི་
ཟློས་གར་གྱི་རིགས་པའི་གཞུང་ལུགས་ཀྱི་སྲོལ་བཏོད་པ་རེད།
དུས་རབས་བཅུ་དགུ་བའི་སྐབས་སུ་ཧྥ་རན་སིའི་རྩོམ་པ་པོ་ལེ་ཁོ་དོ་ཡིའུ་ .
གོ་ཡིས་《《ཁོ་ལོ་བེར་》བྱ་བའི་གླེང་གཞི》ཞེས་པ་ནི་དགེ་མཚན་ལྡན་པའི་རྟོག་པ་
འཆར་ཡན་རིང་ལུགས་ཀྱི་རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་ཀྱི་རྩ་
དོན་ རང་བཞིན་ལྡན་པའི་རྩོམ་ཡིག་ཏུ་བཤད། ཧེ་གོར་གྱིས་《མཛེས་རྩལ་
རིག་པ་》ཞེས་པའི་རིགས་གཞུང་གི་བསྟན་བཅོས་ཆེན་མོ་བམ་པོ་གསུམ་ལོངས་
པ་ཞིག་བརྩམས། དེ་ནི་ཕྱི་རོལ་སེམས་གཙོ་རིང་ལུགས་ཀྱི་ལྟ་བར་གཏོགས་ལ་
རིགས་པའི་གཞུང་ལུགས་ཀྱི་རིན་ཐང་ཧ་ཅང་ཆེན་པོ་ཡོད་པ་དང་། ཧྥ་རན་
སིའི་སི་ཐང་དའི་《 ལཱ་ཞིན་དང་ཧྲ་སི་པེ་ཡ》ཞེས་པའི་རིགས་གཞུང་དཔྱད་རྩོམ་
ནི་ཧྥ་རན་སིའི་མཐའ་དཔྱོད་དངོས་ཡོད་རིང་ལུགས་ཀྱི་རིགས་པའི་གཞུང་་་
ལུགས་ཀྱི་དཔྱད་རྩོམ་ཁག་དང་པོར་བརྩམས་པ། ཨུ་རུ་སིའི་རྩོམ་རིག་པ་ཆེན་
མོ་ལེ་ཧྥུ་ཐོར་སི་ཐེས་《 སྒྱུ་རྩལ་གྱི་རྣམ་བཤད་》ཅེས་པའི་གཞུང་བརྩམས་པ་དང་
ཁྲེར་ནི་ཞེ་དྷུ་སཱི་ ཅི་ཡིས་《 འཚོ་བ་དང་མཛེས་རྩལ་རིག་པ་》ཞེས་པའི་རིགས་
གཞུང་གི་བསྟན་བཅོས་བརྩམས། དེ་མིན་པེ་ལི་སི་ཅི་དང་དོ་པོ་རོ་ལིའུ་པོ་ཀླུ་
བཅས་ཀྱིས་མཛད་པའི་རྩོམ་རིག་གི་གཞུང་ལུགས་སྐོར་གྱི་གསུང་རྩོམ་རྣམས་ལ་
ད་ལྟའི་བར་དུ་དངོས་ཡོད་ཀྱི་དོན་སྙིང་ལྡན་པ་ཡིན།
དུས་རབས་བཅུ་དགུ་བའི་མཇུག་ཙམ་ནས་དུས་རབས་ཉི་ཤུ་བའི་བར་ལ་
ནུབ་ཕྱོགས་རྒྱལ་ཁབ་ཀྱི་རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་སྣ་ཚོགས་
འཕེལ་རྒྱས་ཆེན་པོ་བྱུང་ཡོད་དེ། དཔེར་ན། ཐེ་ནཱའི་སྤྱི་ཚོགས་རིག་པའི་
རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་དང༌། ཙོ་ལཱའི་རང་བྱུང་རིང་
ལུགས་དང་ཁ་རོ་ཆུས་ཀྱི་ཚོར་སྣང་རིང་ལུགས་དང་། དེ་མིན་ཕྱོགས་ལོ་ཡི་ཏཱའི་



སེམས་ཁམས་དབྱེ་ཞིབ་རིག་པ་བཅས་བྱུང་ཡོད་པ་ལྟ་བུ་ཡིན་ལ། དེང་རབས་
ཀྱི་ནུབ་གླིང་རྒྱལ་ཁབ་སོ་སོའི་རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་ཀྱི་
རྟོག་དཔྱོད་ཞིབ་འཇུག་གི་བྱ་བ་ཆར་ཤུལ་གྱི་ཤ་མོ་བརྡོལ་བ་བཞིན་བསམ་བློ་
དང་ལྟ་བ་སྣ་ཚོགས་བྱུང་དང་འབྱུང་བཞིན་འདུག ཁོ་ཚོའི་ལྟ་བ་སྣ་ཚོགས་ལ་
མཐུན་མིན་གྱི་འགལ་བ་དང་ཁྱད་པར་ཤིན་ཏུ་ཆེ་བ་དང་། དེ་དག་ལ་ལུགས་
མཐུན་གྱི་ཉིང་བཅུད་ཕུན་ཚོགས་ལྡན་པར་ང་ཚོས་ཁས་ལེན་ཡང་དག་བྱེད་་
དགོས་པ་མ་ཟད་ལེགས་པའམ་དགེ་མཚན་གྱི་ཆ་རྣམས་ལ་སློབ་སྦྱོང་བྱས་ཏེ་རྒྱུད་
དུ་ལེན་དགོས།
ང་ཚོས་མཐའ་དཔྱོད་བླང་དོར་གྱི་སྒོ་ནས་རང་རྒྱལ་དང་རང་རིགས་ཀྱི་
མེས་པོ་རྣམས་ཀྱིས་བསྐྲུན་པའི་ཤུལ་བཞག་གི་རྩོམ་རིག་སྒྱུ་རྩལ་གྱི་རིགས་པའི་
གཞུང་ལུགས་ལ་བླང་དོར་གྱི་སྒོ་ནས་མཐའ་དཔྱོད་བྱས་ནས་དེའི་སྲོལ་རྒྱུན་་
འཛིན་སྐྱོང་སྤེལ་གསུམ་བྱེད་དགོས་པ་མ་ཟད། ཕྱིའི་རྒྱལ་ཁབ་ཀྱི་རྩོམ་རིག་སྒྱུ་
རྩལ་གྱི་རིགས་པའི་གཞུང་ལུགས་ལ་རྟོག་དཔྱོད་ཞིབ་འཇུག་ནན་ཏན་བྱས་ཏེ་
ལེགས་ཆའམ་དགེ་མཚན་རྣམས་ལ་སློབ་སྦྱོང་བྱས་ནས་ཚུར་དྲངས་ན། མར་
ཁེ་སི་རིང་ལུགས་ཀྱི་རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་དེ་སྔར་ལས་
གོང་དུ་སྤེལ་བ་དང་ཕུན་སུམ་ཇེ་ཚོགས་སུ་གཏོང་བར་རྔོ་ཐོགས་པ་ཡིན། །
དེ་ཡང་མར་ཁེ་སི་དང་ཨེན་ཀེ་སི་རྣམ་གཉིས་ཀྱིས་མཐའ་དཔྱོད་དགག་
བཞག་བྱེད་པའི་ཐབས་ཀྱིས་མིའི་རིགས་ཀྱི་རྩོམ་རིག་གཞུང་ལུགས་ཀྱི་ཤུལ་་་
བཞག་གི་ཉིང་བཅུད་ཐམས་ཅད་འཛིན་སྤེལ་བྱས་པའི་རྨང་གཞིའི་སྟེང་ནས་
རྩོམ་རིག་སྒྱུ་རྩལ་འཕེལ་རྒྱས་ཀྱི་ཆོས་ཉིད་འཚོལ་ཞིབ་བྱས་ཏེ་རྩོམ་རིག་གི་སྤྱི་
ཚོགས་འཚོ་བའི་ཁྲོད་ཀྱི་གོ་གནས་དང་ནུས་པ་དང་། རྩོམ་རིག་འཕེལ་རྒྱས་
འགྲོ་བའི་སྤྱིའི་ཆོས་ཉིད་དང་ཐུན་མིན་གྱི་ཁྱད་ཆོས་དང༌། རྩོམ་རིག་གསར་
རྩོམ་དང་གཟིགས་ཞིབ་བཅས་བྱེད་པར་ཕྱོགས་ཡོངས་ནས་མཐའ་དཔྱོད་བྱས་
ཏེ་རིགས་པའི་གཞུང་ལུགས་ཀྱི་གནད་དོན་རབ་དང་རིམ་པར་ཚན་རིག་དང་
མཐུན་པའི་སྒོ་ནས་རྒྱ་ཆེར་བཀྲོལ་ཞིང་རྒྱས་པར་བསྟན་ཡོད། དེ་ནས་མར་ཁེ་



སི་རིང་ལུགས་ཀྱི་རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་ཀྱི་རྩ་བའི་གཞི་
བཙུགས་པར་གསལ་ཞིང༌། ཕུ་ལེ་ཧན་ནོ་ཧྥུས་བརྩམས་པའི་《 སྐུར་ཡུལ་མེད་
པའི་སྤྲིངས་ཡིག་》ཅེས་པའི་གསུང་རྩོམ་འགངས་ཆེན་མང་པོ་བརྩམས་ཏེ་མར་
ཁེ་སི་རིང་ལུགས་ཀྱི་རྩོམ་རིག་ གཞུང་ལུགས་ཁྱབ་བསྒྲགས་བྱེད་པར་ནུས་པ་་
བཏོན་ཡོད། དེ་ཡང་ལེ་ཉིན་གྱིས་མར་ཁེ་སི་རིང་ལུགས་ཀྱི་རྩོམ་རིག་སྒྱུ་རྩལ་
གྱི་རིགས་པའི་གཞུང་ལུགས་ཕུན་ཚོགས་སུ་གཏོང་བཞིན་གོང་དུ་སྤེལ། མའོ་
ཙེ་ཏུང་གིས་རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་རབ་དང་རིམ་པ་དང་
དེ་མིན་ཆུས་ཆི་པེ་དང་ལོའུ་ཞིན་སོགས་ཀྱིས་རང་རྒྱལ་གྱི་དངོས་ཡོད་འཚོ་བར་
ཟུང་འབྲེལ་གྱིས་རྩོམ་རིག་སྒྱུ་རྩལ་གྱི་དཔྱད་རྩོམ་གལ་ཆེན་མང་པོ་བརྩམས་ཤིང་
སྤེལ་ནས་མར་ཁེ་སི་རིང་ལུགས་ཀྱི་རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་
ཕུན་སུམ་ཚོགས་དར་རྒྱས་བཏང་ཡོད།
ལོ་ངོ་བརྒྱ་ཕྲག་ལྷག་རིང་གི་རྒྱལ་སྤྱིའི་གུང་ཁྲན་རིང་ལུགས་ཀྱི་ལས་འགུལ་
གྱི་ལག་ལེན་དང་། ལྷག་པར་དུ་འབྱོར་མེད་གྲལ་རིམ་གྱི་རྩོམ་རིག་སྒྱུ་རྩལ་གྱི་
གསར་རྩོམ་དང་ རྩོམ་རིག་གི་རིགས་པའི་གཞུང་ལུགས་རྣམས་ལག་ལེན་དུ་་་
བསྟར་བའི་ཉམས་མྱོང་ལས་མར་ལེ་རིང་ལུགས་ཀྱི་རྩོམ་རིག་སྒྱུ་རྩལ་གྱི་རིགས་
པའི་གཞུང་ལུགས་དེ་སྔར་ལས་འཐུས་སྒོ་ཚང་བའི་ཚན་རིག་ཅིག་ཏུ་གྱུར་ཅིང་།
ནམ་ཡང་མདུན་དུ་སྐྱོད་པ་དང་མུ་མཐུད་དུ་ཚན་རིག་དང་མཐུན་པར་འཕེལ་
རྒྱས་སུ་འགྲོ་བཞིན་པ་ཆོས་ཉིད་ཡིན་ལ། ཉེ་བའི་ལོ་འགའི་རིང་ལ་རང་རྒྱལ་
གྱི་རྩོམ་རིག་སྒྱུ་རྩལ་གྱི་ལྟ་བ་ལ་འགྱུར་ལྡོག་ཆེན་པོ་བྱུང་ཡོད། ང་ཚོས་མར་ལེ་
རིང་ལུགས་ཀྱི་རྩོམ་རིག་སྒྱུ་རྩལ་གྱི་རྩ་བའི་རྩ་དོན་རྒྱུན་འཁྱོངས་བྱས་ནས་རྒྱལ་
ཁབ་ཕྱི་ནང་དང་། འཛམ་གླིང་གི་མི་རིགས་ཁག་དང་རྒྱལ་ཁབ་སོ་སོའི་རྩོམ་
རིག་སྒྱུ་རྩལ་གྱི་ལག་ལེན་དང་གཞུང་ལུགས་སྐོར་གྱི་གནའ་དང་ད་ལྟའི་ཉམས་
མྱོང་དང་རྟོག་དཔྱོད་ཞིབ་འཇུག་གི་གྲུབ་འབྲས་གསར་རྙིང་ཐམས་ཅད་ཚུར་
བསྡུས་པ་མ་ཟད་ཉིན་རེ་བཞིན་དང་ཟླ་རེ་བཞིན་གསར་དུ་འབྱུང་བཞིན་པའི་ལྟ་
བ་དང་རིགས་པ་གསར་བ་དང་གཞུང་ལུགས་གསར་བ་ལ་ནན་ཏན་གྱིས་རྟོག་



དཔྱོད་ཞིབ་འཇུག་དང་ཉམས་མྱོང་ལ་ཕྱོགས་བསྡུས་བཅུད་ལེན་བྱས་ནས་མར་
ལེ་རིང་ལུགས་ཀྱི་རྩོམ་རིག་སྒྱུ་རྩལ་གྱི་རིགས་པའི་གཞུང་ལུགས་ཕུན་ཚོགས་དར་
རྒྱས་གཏོང་དགོས་པ་དང༌། དུས་མཚུངས་སུ་རྩོམ་རིག་སྒྱུ་རྩལ་གྱི་རིགས་པའི་
གཞུང་ལུགས་གཞན་དག་རྣམས་བསླབ་པར་བྱ་བའི་ཡུལ་དུ་བྱེད་པ་དང་རིགས་
གཞུང་གཞན་དག་དཔྱད་གཞིའི་མེ་ལོང་དུ་བཟུང་ནས་རྟག་ཏུ་སློབ་པར་བརྩོན་
དགོས།
རྩོམ་རིག་གི་རིགས་པའི་གཞུང་ལུགས་
སློབ་པའི་ཉིང་དགོས་བཤད་པ།
དང་པོ། རྩོམ་རིག་གི་རིགས་པའི་གཞུང་ལུགས་ཀྱི་
རྩ་བའི་ཤེས་བྱའི་སྤྱི་ཁོག་རྒྱུད་དུ་ལེན་དགོས། །
རྩོམ་རིག་གི་རིགས་པའི་གཞུང་ལུགས་གནད་བསྡུས་བྱས་བའི་སློབ་ཚན་
འདིའི་སློབ་སྦྱོང་ལ་ཐོག་མར་མར་ཁེ་སི་རིང་ལུགས་ཀྱི་ལངས་ཕྱོགས་དང་། ལྟ་
བ་དང་། ཐབས་ཤེས་བཅས་གཞིར་བཟུང་ནས་རྩོམ་རིག་སྒྱུ་རྩལ་གྱི་རྩ་བའི་
གཞུང་ལུགས་དང་ཤེས་བྱར་གོ་བ་ཡང་དག་པར་ལེན་པའི་སྒོ་ནས་གཞུང་འདིའི་
སྤྱི་ཁོག་འབུབས་ཐུབ་པར་བྱེད་དགོས། གཞུང་འདིར་རྩོམ་རིག་སྒྱུ་རྩལ་གྱི་རྩ་
བའི་གཞུང་ལུགས་དང་རྩ་བའི་ཤེས་བྱ་ཡོངས་སུ་འདུས་པས། གཞུང་འདིར་
བསླབས་ན་རྩོམ་རིག་སྒྱུ་རྩལ་གྱི་ངོ་བོ་དང་བསྟན་བཅོས་ཀྱི་གྲུབ་ཚུལ། གསར་
རྩོམ་གྱི་རྣམ་གཞག་དང༌། བྱུང་འཕེལ་གྱི་ཆོས་ཉིད་དང༌། གཟིགས་ཞིབ་
མཐའ་དཔྱོད་ཀྱི་ཕན་ནུས་སོགས་རིམ་བཞིན་ཤེས་ཐུབ་ཅིང་བརྒྱུད་རིམ་ལྡན་
པའི་རིག་པ་ཞིག་ཏུ་འགྱུར་བར་ངེས། རྩོམ་རིག་སྒྱུ་རྩལ་གྱི་ངོ་བོ་དང་ཁྱད་
ཆོས་བཅས་ལ་གོ་བ་ཡང་དག་ལེན་ཐུབ་པ་མ་ཟད་དེའི་ཐུན་མོང་མ་ཡིན་པའི་མི་
11



གཤིས་ཀྱི་རང་བཞིན་དང་འདུ་ཤེས་འཛིན་སྟངས་ཀྱི་བསམ་པའི་རང་བཞིན་
བཅས་ཀྱང་དཔྱིས་ཕྱིན་པ་ཞིག་རྟོགས་ཐུབ་པ་ཡིན།
གཉིས་པ། རྩོམ་རིག་གཟིགས་ཞིབ་དང་མཐའ་དཔྱོད་
ལ་སློབ་སྟོན་གྱི་ནུས་པ་འདོན་པ།
རྩོམ་རིག་གཞུང་ལུགས་ཀྱི་སློབ་ཚན་ལ་སློབ་སྦྱོང་བྱས་ན་གནའ་དང་ད་ལྟ་
དང་རྒྱལ་ཁབ་ཕྱི་ནང་གི་རྩོམ་རིག་གི་སྣང་ཚུལ་སྣ་ཚོགས་ལ་ལེགས་ཉེས་བླང་
དོར་བྱེད་ཐུབ་པ་དང་། རྩོམ་རིག་གི་བསྟན་བཅོས་སྣ་ཚོགས་ལ་གཟིགས་མོ་
དང་། མཐའ་དཔྱོད། གདེང་འཇོག་བཅས་བྱེད་པའི་ཐབས་ཤེས་དང་་་་
རིགས་པ་ཁོང་དུ་ཆུད་ཐུབ་པ་ཡིན། སློབ་ཚན་འདིའི་ནང་ལ་རྩོམ་རིག་གསར་
རྩོམ་གྱི་སྣང་བརྙན་བསམ་གཞིགས་དང་རྗེས་དཔག་བསམ་གཞིགས་ཀྱི་འབྲེལ་
བ་དང་ནུས་པ། ཐུན་མོང་གི་མཛེས་རྟོག་རང་ བཞིན་དང༌། འཚོ་བའི་
བདེན་དངོས་དང་སྒྱུ་རྩལ་བདེན་དངོས་ཀྱི་འབྲེལ་བ་དང་ཁྱད་པར། དཔེར་
མཚོན་གྱི་རང་བཞིན་དང་དཔེར་མཚོན་ཅན་དུ་སྐྲུན་སྟངས་ཀྱི་རྣམ་གཞག་དང༌།
རང་ཉིད་མཚོན་འདོད་དང་སྤྱི་ཚོགས་ཀྱི་འོས་འགན་གྱི་འབྲེལ་བ་དང་། སྤྱི་
སྤོམ་ མུན་ ལོང་ པའི་ བསམ་ གཞིགས་ དང་ མུན་ ལོང་ སྙན་ རྩོམ་ གྱི་ ཁྱད་ ཆོས།
དོན་གྱི་བྱུང་རིམ་ཕལ་བར་འཛིན་པ་དང་སེམས་རྒྱུན་གཙོར་འཛིན་པའི་རྩོམ་
སྟངས་ཀྱི་རྣམ་གཞག་དང༌། རྩོམ་རིག་མི་རིགས་རང་བཞིན་ཅན་དུ་འགོད་པ་
དང་དེའང་འཛམ་གླིང་ཡོངས་ལ་ཁ་ཕྱོགས་པ་སོགས་ཀྱི་འབྲེལ་བ་དང་། རྩོམ་
རིག་གི་དེང་རབས་རིང་ལུགས་ཀྱི་གོ་དོན་དང༌། རྩོམ་རིག་དང་མི་གཤིས་
དང༌། མི་ཆོས་རིང་ལུགས་བར་གྱི་འབྲེལ་བ་དང༌། རྩོམ་རིག་གིས་ཡུལ་ཅན་
གྱི་རང་བཞིན་བསྟན་བཅོས་སུ་མངོན་པའི་གནད་དོན་དང་། གསར་རྩོམ་
སྐོར་གྱི་གནད་དོན་དང་། རྩོམ་རིག་གི་རྗོད་བྱེད་སྐད་ཆའི་སྐོར་གྱི་གནད་དོན་



དང་བཅས་པའི་རྩོམ་རིག་གི་ལག་ལེན་དང་རིགས་པའི་གཞུང་ལུགས་སྐོར་གྱི་
གནད་དོན་རབ་དང་རིམ་པ་གཞུང་འདིའི་བརྗོད་བྱའི་གནད་དུ་བཟུང་ནས་
རྟོག་དཔྱོད་ཞིབ་འཇུག་གི་སྒོ་ནས་ཞིབ་རྒྱས་སུ་འགྲེལ་ཞིང་དེ་དག་ད་ལྟའི་རྩོམ་
རིག་གཟིགས་ཞིབ་དང་གསར་རྩོམ་དང༌། མཐའ་དཔྱོད་བཅས་བྱེད་པའི་་
ལག་ལེན་ལ་དངོས་སུ་དམིགས་ཡོད་པས་གསར་རྩོམ་དང་མཐའ་དཔྱོད་ཀྱི་ལག་
ལེན་ལ་བློ་སྒོ་འབྱེད་པའི་སློབ་སྟོན་གྱི་ནུས་པ་དང་གཞུང་ལུགས་ཀྱི་མཛུབ་སྟོན་
གྱི་ནུས་པ་འདོན་ཐུབ་ངེས་ཡིན། དེ་ཡང་རྩོམ་རིག་ལ་ གཟིགས་ཞིབ་དང་་
མཐའ་དཔྱོད་བཅས་བྱེད་པའི་ལག་ལེན་ལས་རྩོམ་རིག་གཞུང་ལུགས་ཀྱི་བྱུང་
འཕེལ་ལ་སྐུལ་སྤེལ་གྱི་ནུས་པ་དང་དགེ་མཚན་དག་མཐུན་རྐྱེན་དུ་སྦྱོར་བ། ང་
ཚོས་གནའ་དང་ད་ལྟའི་རྩོམ་རིག་དང་དེང་རབས་རྩོམ་རིག་དང་དེ་མིན་ཕྱིའི་
རྒྱལ་ཁབ་ཀྱི་རྩོམ་རིག་ལ་ལྟ་རྟོག་གཟིགས་མོ་བྱེད་པ། རྩོམ་རིག་གི་རིགས་པའི་
གཞུང་ལུགས་ཀྱི་རྩ་བའི་ཤེས་བྱར་སྦྱངས་པར་བརྟེན་ནས་སློབ་སྟོན་གྱི་ནུས་པ་
དང་ཐབས་ཤེས་ཀྱི་རིགས་པ་གསར་པ་བློའི་རྒྱུན་དུ་ཐོབ་པར་འགྱུར། དེ་མིན་
རྩོམ་རིག་སྒྱུ་རྩལ་གྱི་བདེན་དངོས་ཀྱི་རང་བཞིན་དང་རྟོག་བཟོའི་རང་བཞིན་གྱི་
ཁྱད་པར་དང༌། མཛེས་བཙོག་གི་དབྱེ་བ་སོགས་རྣམ་པར་འབྱེད་པར་ངེས་
ཤེས་དང་གཞུང་ལུགས་ཀྱི་རྒྱབ་རྟེན་རྙེད་ཐུབ་ངེས་ཡིན། གཞུང་ལུགས་མེད་
པའི་ལག་ལེན་ནི་ལག་རྡུམ་བྲག་ལ་འཛེག་པ་འདྲ་ཞེས་པའི་དཔེ་ལས་ གཞུང་
ལུགས་ལ་སློབ་སྦྱོང་བྱེད་རྒྱུ་ཧ་ཅང་གལ་ཆེ་ཚུལ་མངོན་པར་བསྟན་ཡོད།
གསུམ་པ། རྩོམ་རིག་གཞུང་ལུགས་ཀྱི་སྦྱོང་བ་ལས་རྩོམ་རིག་
གསར་རྩོམ་ལ་སློབ་སྟོན་གྱི་ནུས་པ་འདོན་པ།
རྩོམ་རིག་གསར་རྩོམ་གྱི་ལག་ལེན་ལས་རྩོམ་རིག་གི་རིགས་པའི་གཞུང་
ལུགས་ལ་ཉམས་མྱོང་གསར་བ་འདོན་པ་དང་རྩོམ་རིག་གི་གཞུང་དུ་གསར་རྩོམ་
13



གྱི་ཉམས་མྱོང་དང་ཆོས་ཉིད་ཕྱོགས་སྡོམ་བྱས་ཏེ་གཞུང་ལུགས་སུ་བཏགས་ནས་
སླར་ཡང་གསར་རྩོམ་གྱི་ལག་ལེན་ལ་མཛུབ་སྟོན་བྱེད་པས་ལག་ལེན་དང་གཞུང་
ལུགས་ཕན་ཚུན་གཞོགས་འདེགས་དང་གཅིག་གྱུར་འབྱུང་བ་ཡིན། རྩོམ་རིག་
གསར་རྩོམ་ལ་རིག་གནས་ཀྱི་སྦྱོང་བ་བྱེད་རྒྱུ་ཧ་ཅང་གལ་ཆེ་ལ་སྒོས་སུ་རྩོམ་རིག་
གཞུང་ལུགས་ལ་སྦྱོང་བ་བྱེད་རྒྱུ་དེ་བས་ཀྱང་ཤིན་ཏུ་གལ་ཆེ་བ་དང་རྩོམ་པ་པོར་
སྐྱེས་སྟོབས་ཀྱི་ཤེས་རབ་དང་སྦྱངས་སྟོབས་ཀྱི་ཡོན་ཏན། བསམ་པའི་ གོ་་་
རྟོགས་ཚད་མཐོན་པོ་ཞིག་ཡོད་དགོས་ཏེ། དེས་གསར་རྩོམ་གྱི་ལག་ལེན་དུ་
བརྗོད་བྱའི་སྙིང་བོ་གཏན་འཁེལ་དང་ཐག་གཅོད་ཡང་དག་བྱེད་པར་ཕན་ནུས་
ཆེ་བ་སྟེ། དཔེར་ན། དངོས་ཡོད་འཚོ་བའི་ཁྲོད་ཀྱི་འགལ་འདུ་སྣ་ཚོགས་
རྩོམ་རིག་བསྟན་བཅོས་ལས་མཚོན་དགོས་ན་ཅིའི་ཕྱིར་དང་ཚུལ་ཇི་ལྟར་དུ་་
མཚོན་པ། འགལ་འདུ་དེ་དག་གི་གསོན་ཉམས་ཀྱི་རྣམ་པ་རིས་འབྲི་ཇི་ལྟར་
བྱེད་པ་དང༌། དངོས་ཡོད་འཚོ་བའི་དགེ་མཚན་དང་དགེ་མིན་ནག་ཕྱོགས་ཀྱི་
འགལ་འདུ་ཐག་གཅོད་ཇི་ལྟར་བྱས་ན་ལུགས་མཐུན་དུ་འོང་བ་ལ་སོགས་པའི་
བརྗོད་བྱའི་གནད་དོན་ཐག་གཅོད་པར་རིགས་པའི་གཞུངས་ལུགས་ཚད་ལྡན་
རྒྱབ་རྟེན་དུ་འཛིན་དགོས་པ་དང་རིགས་པའི་ཁུངས་ལུང་མེད་ན་གནད་དོན་དེ་
དག་ཐག་གཅོད་ཡང་དག་བྱེད་མི་ནུས། རིགས་པའི་གཞུང་ལུགས་ཡང་དག་
ཡིན་མིན་ཡང་གསར་རྩོམ་བདེ་བླག་ཏུ་བྱེད་པར་ཕན་ཐོགས་མིན་ལ་ཐད་ཀར་
རག་ལས་པ་དང་། ཚན་རིག་དང་མཐུན་པའི་གཞུང་ལུགས་ཡང་དག་གིས་
རྩོམ་རིག་གསར་རྩོམ་དར་རྒྱས་ཕུན་ཚོགས་སུ་གཏོང་བར་སྐུལ་ལྕག་འདེབས་པ་
དང་། ནོར་འཁྲུལ་གྱི་གཞུང་ལུགས་གིས་རྩོམ་རིག་དང་དངོས་ཡོད་ཁ་བྲལ་
བྱེད་དུ་འཇུག་ཅིང་ལོག་ལམ་དུ་ཁྲིད་པར་ངེས། རང་རྒྱལ་གྱི་དེང་རབས་རྩོམ་
རིག་ལ་མཚོན་ན་འདིའི་ཕྱོགས་ནས་དགའ་འོས་པའི་གྲུབ་འབྲས་བླངས་ཡོད་ལ་
ཡིད་སྐྱོ་བའི་ཉེས་སྐྱོན་ཀྱང་བྱུང་ཡོད། དུས་སྐབས་ཤིག་གི་གསར་རྩོམ་ལ་གྲུབ་
འབྲས་ཕུན་སུམ་ཚོགས་པ་ཐོབ་པ་དང༌། སྐབས་ཤིག་ལ་དངོས་ཡོད་ལ་གསེར་
ཚོན་གསོ་བྱེད་དང་ཆབ་སྲིད་འཐབ་རྩོད་ཀྱི་ལག་ཆ་ཁོ་ནར་སྤྱོད་པའི་གཡོན་ཐལ་
)
A
14



ཕྱོགས་རིས་ཀྱི་རྩོམ་རིག་ཏུ་གྱུར་ཏེ་འཚོ་བའི་རྣམ་པ་ཕྱི་ཤུན་ཙམ་ལས་དངོས་
དོན་མཚོན་མི་ནུས་པ། དེ་དག་གི་རྩ་བའི་འབྱུང་རྩ་རྩོམ་རིག་གི་རིགས་ པའི་
གཞུང་ལུགས་ཡང་དག་ཚད་ལྡན་མ་ཡིན་པ་མངོན་པར་གསལ་ལོ། ། དེར་
བརྟེན་གསར་རྩོམ་ལ་དངོས་སུ་ཞུགས་པ་དང་འཇུག་ པར་སློབ་གཉེར་བྱེད་་་་
བཞིན་པ་ལ་མཚོན་ན་རྩོམ་རིག་གི་རིགས་པའི་གཞུང་ལུགས་ལ་སློབ་སྦྱོང་བྱེད་རྒྱུ་
ནི་ཧ་ཅང་དགོས་གལ་ཆེ་བ་ཡིན་ཏེ། སྤྱི་ཚོགས་རིང་ལུགས་ཀྱི་རྩོམ་རིག་བྱེད་
ཕྱོགས་རྒྱུན་འཁྱོངས་བྱེད་པ་མ་ཟད་སྒྱུ་རྩལ་གྱི་ཆོས་ཉིད་བྱང་ཆུབ་པར་ཡང་ཤིན་
ཏུ་ཕན་པ་ཆེའོ། །
རྩོམ་རིག་གི་རིགས་པའི་གཞུང་ལུགས་
ལ་སྦྱོང་བའི་ཐབས་ཤེས།
དང་པོ། རྩ་བའི་རྩ་དོན་ལ་ནན་ཏན་གྱིས་གོ་བ་
ཡང་དག་ལེན་དགོས།
ལེ་ཉིན་གྱིས་གསར་བརྗེའི་རིགས་པའི་གཞུང་ལུགས་མེད་ན་གསར་བརྗེའི་
ལས་འགུལ་སྤེལ་མི་ནུས་སོ་ཞེས་གསུངས་པ་ལྟ་བུ་དང་། སྤྱིར་རིགས་ པའི་
གཞུང་ལུགས་ལ་སློབ་སྦྱོང་བྱེད་རྒྱུ་ནི་ཧ་ཅང་གལ་ཆེ་སྟེ་གཞུང་ལུགས་ཀྱི་སྤྱིའི་
རྣམ་གཞག་ཙམ་ལ་མ་བསླབ་པའི་ལག་ལེན་ནི་ལག་རྟེན་མེད་པའི་ལོང་བ་གཡང་
སར་ལྷུང་བ་བཞིན་ཉེན་ཁ་ཆེའོ། །གཞུང་ལུགས་ནི་ལག་ལེན་གྱི་ལམ་སྟོན་སྒྲོན་
མེ་ཡིན་ལ་དེའི་དབང་ཐང་གི་ནུས་པ་བཙན་ཞིང་ཆེ་ལ། ཐོག་མར་ང་ཚོས་
མར་ལེའི་རིང་ལུགས་ཀྱི་རྩོམ་རིག་གཞུང་ལུགས་ལ་ཧུར་བརྩོན་གྱིས་སློབ་སྦྱོང་
བྱེད་དགོས་པ་དང་། རྩོམ་རིག་གི་གཞུང་ལུགས་སྤྱི་ལའང་སློབ་སྦྱོང་ནན་ཏན་
བྱས་ཏེ་རྩོམ་རིག་སྒྱུ་རྩལ་གྱི་རྩ་བའི་རྣམ་གཞག་དང་མིང་བརྡའི་ཐ་སྙད་སོགས་



ལ་གོ་བ་ཡག་པོ་ལེན་པ་དང་། གཞི་རྩའི་ཤེས་བྱ་བྱང་ཆུབ་པ་ཞིག་ཡོང་བར་
བརྩོན་དགོས། གཞུང་ལུགས་ལ་ཧུར་བརྩོན་དང་དཀའ་སྤྱད་སྡུག་རུས་ཀྱིས་
སློབ་སྦྱོང་བྱས་ཏེ་ཚན་རིག་འཚོལ་ཞིབ་དང་རྟོག་དཔྱོད་བྱེད་ཕོད་པའི་གཞུང་
ལུགས་ཀྱི་སྤོབས་པ་དང་རྣམ་དཔྱོད་ཀྱི་རིག་པ་རྣོ་ངར་ལྡན་པ་ཞིག་ཏུ་འགྱུར་
བར་བརྩོན་དགོས།
གཉིས་པ། རྩོམ་རིག་གི་དོན་དངོས་དང་
ཟུང་འབྲེལ་བྱེད་དགོས།
རིགས་པའི་གཞུང་ལུགས་དོན་དངོས་དང་ཟུང་འབྲེལ་བྱ་རྒྱུ་ནི་མར་ལེ་
རིང་ལུགས་ཀྱི་སློབ་སྲོལ་ཡིན།
རྩོམ་རིག་གི་རིགས་པའི་གཞུང་ལུགས་ལ་སློབ་སྦྱོང་བྱེད་སྐབས་རྩོམ་རིག་
གི་ལག་ལེན་དངོས་ཀྱི་བསྟན་བཅོས་དང་ཟུང་འབྲེལ་བྱེད་དགོས་ཏེ། རྩོམ་
རིག་གི་བསྟན་བཅོས་མང་པོ་བཀླགས་པའི་རྨང་གཞིའི་སྟེང་དུ་བསྟན་བཅོས་
ཚད་ལྡན་ཁག་ཅིག་ཚད་མར་བཟུང་ནས་ཕྲ་ཞིང་ཞིབ་པར་ཀློག་དགོས་པ་དང་།
གཞུང་ལུགས་ལ་འབྲེལ་ནས་དེ་ལ་རྟོག་དཔྱོད་ཞིབ་འཇུག་བྱེད་དགོས། དེ་
མིན་དེང་སྐབས་ ཀྱི་ རྩོམ་རིག་སྒྱུ་རྩལ་ གྱི་ སྣང་ཚུལ་ལ་ དོ་ སྣང་བྱེད་དགོས་ཏེ།
དེང་གི་རྩོམ་རིག་སྒྱུ་རྩལ་གྱི་ལག་ལེན་དངོས་ཀྱི་གནས་ཚུལ་ལ་ལྟ་རྟོག་དང་
གནད་དོན་གསར་བར་རྩོམ་རིག་གི་རིགས་པའི་གཞུང་ལུགས་ལ་བརྟེན་ནས་
འགྲེལ་བ་རྒྱག་མཁས་དགོས། དེ་ནི་རྩོམ་རིག་གཞུང་ལུགས་ཀྱི་སློབ་སྦྱོང་དང་
ལག་ལེན་ཟུང་འབྲེལ་བྱེད་པའི་སློབ་སྦྱོང་གི་ཐབས་ཤེས་གལ་ཆེན་ཞིག་ཡིན།
རྩོམ་རིག་གི་རིགས་པའི་གཞུང་ལུགས་ལ་སློབ་སྦྱོང་བྱེད་པ་དེ་ཉིད་རྩོམ་
རིག་གི་བསམ་བློའི་དར་རྒྱུན་སྣ་ཚོགས་དང་དམ་པོར་འབྲེལ་དགོས། མར་ཁེ་
སི་རིང་ལུགས་ཀྱི་རྩོམ་རིག་གཞུང་ལུགས་ནི་བསམ་རྒྱུན་སྣ་ཚོགས་དང་རྩོད་གླེང་



དང་འཐབ་རྩོད་ཀྱི་ཁྲོད་ནས་གྲུབ་ཅིང་བྱུང་བ་དང་དེའི་སློབ་སྦྱོང་ཡང་བསམ་
རྒྱུན་སྣ་ཚོགས་བར་གྱི་རྩོད་གླེང་དང་འཐབ་རྩོད་ཀྱི་ལག་ལེན་དངོས་དང་འབྲེལ་
ནས་གཞུང་ལུགས་ལ་སློབ་སྦྱོང་བྱེད་དགོས། གཞུང་ལུགས་སློབ་ སྦྱོང་བྱེད་
སྐབས་གཡས་དང་གཡོན་གྱི་ནོར་འཁྲུལ་གྱི་ཕྱོགས་ལྷུང་འགོག་དགོས་པ་མ་ཟད་
འབྱོར་ལྡན་གྲལ་རིམ་གྱི་རང་མོས་ཅན་གྱི་བསམ་རྒྱུན་ལ་དགག་པ་དང་དོ་སྣང་
བྱེད་དགོས། །
རིགས་པའི་གཞུང་ལུགས་ལ་སློབ་སྦྱོང་བྱེད་པའི་དུས་སུའང་རང་ཉིད་ཀྱི་
རྩོམ་རིག་སྒྱུ་རྩལ་གྱི་བསམ་བློ་དང་མཛེས་རྟོག་གི་མོས་པ་དང་ཞིབ་བསྡུར་གྱི་སྒོ་
ནས་གཟིགས་རྟོག་གི་མོས་པ་ཡང་དག་ཏུ་སྐྱེད་སྲིང་བྱེད་པར་བརྩོན་དགོས།
གཞུང་ལུགས་ཀྱི་སློབ་གཉེར་དེ་ཉིད་རང་གི་སྒྱུ་རྩལ་བསམ་བློ་དང་མཛེས་རྟོག་གི་
ལྟ་བའམ་མོས་པའི་སྐྱོན་དང་ཉེས་པ་བསལ་བྱེད་ཀྱི་གཉེན་པོར་བསྟེན་དགོས།
གཞུང་ལུགས་ཁོ་ན་སློབ་པ་ལས་རང་གི་འཇིག་རྟེན་ལྟ་བ་དང་དངོས་ཡོད་དང་
ཁ་བྲལ་ན་མར་ཁེ་སི་རིང་ལུགས་ཀྱི་སློབ་སྲོལ་མ་ཡིན་ཏེ། སེམས་གཙོ་རིང་
ལུགས་དང་འགྱུར་མེད་དངོས་གཙོ་རིང་ལུགས་ཀྱི་རྩོམ་རིག་གི་ལྟ་བ་དང་དབྱེ་
མཚམས་གསལ་འབྱེད་བྱས་ཏེ། རུལ་སུངས་སུ་གྱུར་པའི་མཛེས་རྟོག་གི་མོས་
སྤྲོ་སྣ་ཚོགས་ལ་དབྱེ་འབྱེད་དགག་རྒྱག་བྱེད་ཐུབ་ན་ད་གཟོད་རྩོད་སྒྲུབ་དངོས་
གཙོ་རིང་ལུགས་ཀྱི་རྩོམ་རིག་གི་ལྟ་བ་རིམ་བཞིན་ཆགས་ཐུབ་པ་ཡིན།
གསུམ་པ།
རྩོད་སྒྲུབ་རིག་པའི་ཐབས་ཤེས་ངེས་པར་
དུ་རྒྱུན་འཁྱོངས་བྱེད་དགོས།
རྩོམ་རིག་གི་རིགས་པའི་གཞུང་ལུགས་ལ་སློབ་སྦྱོང་བྱེད་པར་ལྟ་བ་དང་
ལངས་ཕྱོགས་ཡང་དག་པ་འཛིན་པ་དང་ཚན་རིག་དང་མཐུན་པའི་ཐབས་ཤེས་
ལ་བརྟེན་དགོས། དངོས་གཙོ་རྩོད་སྒྲུབ་རིག་པ་ནི་མར་ཁེ་སི་རིང་ལུགས་ཀྱི་
17



ཐབས་ཤེས་ཀྱི་རིགས་པ་ཡིན་ཏེ། རྩོམ་རིག་གཞུང་ལུགས་ཀྱི་སློབ་སྦྱོང་ལ་་་
དངོས་གཙོ་རྩོད་སྒྲུབ་རིག་པའི་མཛུབ་སྟོན་བྱེད་པར་བརྟེན་ནས་རྩོམ་རིག་གི་
སྣང་ཚུལ་སྣ་ཚོགས་དང་མི་སྣའི་རང་གཤིས་དང་མི་སྣའི་འབྲེལ་བ་སྣ་ཚོགས་ལ་
ཕྱོགས་ཡོངས་དང་། འཕེལ་རྒྱས་ཀྱི་ལྟ་བ་དང་ཕན་ཚུན་རྐྱེན་འབྲེལ་གྱི་ལྟ་བའི་
སྒོ་ནས་དབྱེ་ཞིབ་བྱེད་པ་རྒྱུན་འཁྱོངས་བྱས་ཏེ་གཙོ་ཕལ་གྱི་དབྱེ་བ་དང་དྲང་
ལྡོག་གི་དབྱེ་བ། དེ་མིན་སེམས་གཙོ་རིང་ལུགས་དང་དངོས་གཙོ་རིང་ལུགས།
དངོས་གཙོ་རིང་ལུགས་ལས་རྩོད་སྒྲུབ་དངོས་གཙོ་རིང་ལུགས་དང་འགྱུར་མེད་
དངོས་གཙོ་རིང་ལུགས་སོགས་ཀྱི་དབྱེ་བ་རྣམ་པར་འབྱེད་ཐུབ་དགོས། སྤྱི་
ཚོགས་ཀྱི་འཚོ་བ་དངོས་གཙོར་འཛིན་དགོས་ཞེས་ནན་ཏན་གྱིས་བརྗོད་དགོས་
ལ་རྩོམ་པ་པོའི་སྒྱུ་རྩལ་གྱི་རང་གཤིས་དང་མཚོན་སྟངས་ཀྱི་རྣམ་དཔྱོད་ཀྱི་རིག་
པའི་རྩལ་དང་ནུས་པར་མཐོང་ཆེན་བྱེད་དགོས། །
རྩོམ་རིག་གི་རིགས་པའི་གཞུང་ལུགས་ལ་སློབ་སྦྱོང་བྱེད་པར་ཐབས་ཤེས་
སྣ་ཚོགས་སྤྱོད་མཁས་པའི་སྒོ་ནས་རྙོག་འཛིངས་ཆེ་བའི་རྩོམ་རིག་གི་སྣང་ཚུལ་སྣ་
ཚོགས་ལ་དབྱེ་འབྱེད་དགག་སྒྲུབ་བྱེད་པའི་རྣམ་དཔྱོད་རིག་པ་ལྡན་པར་བྱེད་
དགོས།
དེང་གི་འཇིག་རྟེན་དུ་དར་བཞིན་པའི་བརྒྱུད་རིམ་སྨྲ་བ་དང་བརྡ་འཕྲིན་
སྨྲ་བ། ཚོད་འཛིན་སྨྲ་བ་དང་སྒྲིག་གཞི་སྨྲ་བ་སོགས་ཀྱི་རིགས་པའི་ཐབས་ཤེས་
གསར་བ་དག་བདེ་བླག་ཏུ་བེད་སྤྱད་དེ། ཚན་རིག་ཞིབ་འཇུག་གི་རྣམ་དཔྱོད་
རིག་པའི་ལས་གོང་དུ་སྤེལ་ནས་ཚན་རིག་གསར་བརྗེའི་རླབས་ཕྲེང་དེ་སྤྱི་ཚོགས་
ཚན་རིག་ཏུ་འཕྱུར་བར་སྐུལ་ཞིང་བརྩོན་དགོས། རྩོམ་རིག་གི་རིགས་པའི་
གཞུང་ལུགས་ཀྱི་སློབ་སྦྱོང་ལ་དངོས་པགཙོ་རྩོད་སྒྲུབ་རིག་པ་རྒྱུན་འཁྱོངས་བྱེད་
དགོས་ལ་དུས་མཚུངས་སུ་བརྒྱུད་རིམ་སྨྲ་བ་དང༌། བརྡ་འཕྲིན་སྨྲ་བ་དང༌།
ཚོད་འཛིན་སྨྲ་བ་བཅས་ཀྱི་ཐབས་ཤེས་ཀྱི་རིག་པ་དཔྱད་གཞིའི་མེ་ལོང་དུ་བཟུང་
ནས་སྒེར་གཅོད་དང་འགྱུར་མེད་སྨྲ་བར་དགག་འཇོག་དང་། གཡོན་ཐལ་ཆེ་
བའི་ལུང་འཛིན་རིང་ལུགས་དང་ཆོས་གྲྭའི་སྤྱི་མཚན་ལྐོག་གྱུར་བའི་རིགས་སྒྲུབ་
18



ཀྱི་སྲོལ་ལས་རྣམ་པར་བཀྲོལ་ཏེ་ཐབས་ཤེས་གསར་བ་དང་རིག་པ་གསར་བར་
བརྟེན་པའམ་བེད་སྤྱད་དེ་རྩོམ་རིག་གི་མཛེས་རྟོག་ཆོས་ཉིད་ལ་སྔར་ལས་ལྷག་
པའི་ རྟོག་དཔྱོད་དང་ཞིབ་འཇུག་ གཏིང་ཟབ་ཅིང་གནད་ལ་ཁེལ་བར་བྱེད་
དགོས། །
རྩོམ་རིག་གཞུང་ལུགས་ལ་སློབ་སྦྱོང་བྱེད་པ་དེ་ཉིད་སེམས་ཁམས་རིག་
པའི་སློབ་སྦྱོང་དང་ཟུང་འབྲེལ་བྱེད་དགོས། རང་ག ཤིས་སོ་སོ་དང་ལོ་རྒྱུས་ཀྱི་
རྐྱེན་དང་གནས་ཚུལ་མི་འདྲ་བ་དང་ན་ཚོད་མི་འདྲ་བའི་མི་སྣའི་སེམས་ཁམས་
ཀྱི་སྣང་ཚུལ་སྣ་ཚོགས་ལེགས་པར་རྟོགས་དགོས་པ་མ་ཟད། མི་ལ་ལྷན་སྐྱེས་
གཤིས་སུ་ཡོད་པའི་ཆགས་སྡང་གཉིས་ཀྱི་སེམས་བྱུང་གི་འགྱུར་བའི་ངང་ཚུལ་
མངོན་པར་རྟོགས་ཐུབ་དགོས། དེ་མིན་མཚན་ཉིད་རིག་པ་དང་སྒྱུ་རྩལ་སྣ་
ཚོགས་ཀྱི་རིགས་གཞུང་ལ་སློབ་སྦྱོང་བྱེད་པ་དག་ཟུང་འབྲེལ་བྱས་ནས་སྦྱངས་
ཐུབ་ན་རྩོམ་རིག་གཞུང་ལུགས་དགོངས་དོན་ལ་གོ་བ་གཏིང་ཟབ་ཅིང་ཡང་དག་
པ་ཞིག་ལེན་ཐུབ་པར་ངེས་སོ། །
སྦྱང་བྱའི་དོན་ཚན།
༡ རྩོམ་རིག་ཅེས་པའི་ཐ་སྙད་ཀྱི་གོ་དོན་དེ་ཉིད་སྙན་ངག་དང་འདྲ་བའི་ཆ་གང་དང་མི་འདྲ་བའི་
ཁྱད་པར་ཅི་ཡིན།
༢ རྩོམ་རིག་གི་རིགས་པའི་གཞུང་ལུགས་ཀྱི་རྟོག་དཔྱོད་བྱེད་སའི་ཡུལ་གང་ཡིན།
༣ བོད་ཀྱི་སྐད་ཡིག་རྩོམ་རིག་གི་སློབ་སྒོའི་སློབ་མས་རྩོམ་རིག་གཞུང་ལུགས་སློབ་པའི་དགོས་པ་
ཅི་ཡིན།
སྤྱི་ཚོགས་འཚོ་བའི་འཐབ་རྩོད་ཀྱི་ལག་ལེན་དངོས་དང་ཟུང་འབྲེལ་གྱིས་གཞུང་ལུགས་ལ་
སློབ་སྦྱོང་བྱེད་པའི་དགོངས་དོན་ཅི་ཡིན་
19



ས་བཅད་དང་པོ། རྩོམ་རིག་གི་སྣང་བརྙན་
རང་བཞིན་བཤད་པ།
[ནང་དོན་གནད་བསྡུས། སྤྱིར་སྣང་བརྙན་བྱ་བ་མི་རྣམས་ཀྱིས་ཕྱིའི་
འཇིག་རྟེན་རྟོགས་བྱེད་དང་མཚོན་བྱེད་ཀྱི་ཐབས་ཤེས་ཐུན་མོང་མ་ཡིན་པ་ཞིག་
སྟེ། རྩོམ་རིག་ཏུ་བཤད་པའི་སྣང་བརྙན་ནི་རྩོམ་པ་པོའི་མཛེས་རྟོག་གི་ཕུགས་
བསམ་ལྟར་རྗོད་བྱེད་ངག་གི་སྦྱོར་བ་ལ་བརྟེན་ནས་བརྗོད་བྱ་སྤྱི་ཚོགས་འཚོ་བའི་
སྣང་ཚུལ་གཅིག་བསྡུས་ཀྱིས་གཟུགས་རིས་སུ་མངོན་པར་བསྐྲུན་ པ་ ལ་བྱ་སྟེ།
དེ་ལའང་ནང་གསེས་གཟུགས་བསྐྲུན་གྱི་སྣང་བརྙན་དང་མཚོན་བྱེད་སྣང་་་་
བརྙན་གཉིས་སུ་དབྱེ་ལ། དེའི་མཛེས་རྟོག་ཁྱད་ཆོས་སོགས་ཕྱོགས་གསུམ་
ནས་བཤད་པ། རྩོམ་རིག་གི་སྒྱུ་རྩལ་སྣང་བརྙན་ནི་ཡིད་ཀྱི་མཛེས་རྟོག་གི་
ཕུགས་བསམ་ཕྱི་དངོས་གཟུགས་སུ་བསྐྲུན་པ་ནི་རྩོམ་པ་པོའི་རྣམ་དཔྱོད་རིག་
པའི་རྩལ་ལས་ཐོན་པར་སྣང་། རྩོམ་པ་པོས་རྟོག་སྣང་གི་འཆོར་སྒོའི་ཡིད་བཟོ་
བྱས་ཏེ་བསྐྲུན་པ་ཞིག་ཡིན། དེར་བརྟེན་སྣང་བརྙན་གསར་སྐྲུན་བྱེད་པའི་
ཐད་རྩོམ་པ་པོའི་རྣམ་དཔྱོད་རིག་པའི་སྟོབས་ལ་བརྩི་བཀུར་གང་ལེགས་བྱེད་
དགོས་ཏེ། བྱུང་རྒྱལ་དང་རང་སྣང་གང་ཤར་གྱི་བསམ་ཚུལ་རྒྱ་ཡན་དུ་གཏོང་
བར་བཀག་འགོག་ནན་མོ་བྱེད་དགོས་སོ། །
2)



ལེའུ་དང་པོ། སྣང་བརྙན་བྱ་བ་མཛེས་རྟོག་གི་
འདུ་ཤེས་ཕྱི་དངོས་གཟུགས་སུ་
མངོན་པའི་རྣམ་པ།
དང་པོ། སྣང་བརྙན་ནི་རྩོམ་རིག་གི་རྩ་
བའི་རང་བཞིན་ཡིན།
གཅིག སྣང་བརྙན་ནི་ཕྱིའི་འཇིག་རྟེན་གྱི་དངོས་གཟུགས་མཐའ་
དག་རྟོགས་བྱེད་དང་མཚོན་བྱེད་ཀྱི་རྩ་བའི་ཐབས་ཤེས་
ཐུན་མོང་མ་ཡིན་པ་ཞིག་ཡིན།
མི་རྣམས་ཀྱིས་ཕྱི་རོལ་ཡུལ་གྱི་འཇིག་རྟེན་རྟོག་བྱེད་དང་མཚོན་བྱེད་ལ་
ཐབས་ཤེས་སྣ་ཚོགས་མཆིས་མོད་དེ་ལས་སྤྱོད་ཆེ་བ་གཉིས་ཏེ། རྗེས་དཔག་
དང་སྣང་བརྙན་གཉིས་སོ། །
རྗེས་དཔག་གི་རིག་པའི་སྒོ་ནས་འཇིག་རྟེན་ལ་རྟོག་ཅིང་མཚོན་པ་ནི་བྱ་
དངོས་སོ་སོའི་ངོ་བོ་དང་རང་བཞིན་གྱི་སྒྲ་དོན་གྱི་སྤྱི་མཚན་དང་དེའི་ནང་ཁུལ་
གྱི་རྒྱུ་རྐྱེན་སོ་སོའི་རྟེན་འབྱུང་གི་འབྲེལ་བ་ལས་ཕྱི་རོལ་ཡུལ་གྱི་ཆོས་ཉིད་རྟོགས་
པར་བྱེད་ཅིང་། དེར་སྒྲ་སྤྱི་དང་དོན་སྤྱི་རྗེས་དཔག་གི་རིགས་པ་དང་གཞི་
གྲངས་སོགས་ཀྱི་སྤྱི་མཚན་གྱི་རིགས་པར་བརྟེན་ནས་འཇིག་རྟེན་ལ་རྟོག་དཔྱོད་
བྱེད་དགོས་སོ། །
སྣང་བརྙན་ལ་བརྟེན་ནས་ཕྱི་རོལ་འཇིག་རྟེན་རྟོག་ཅིང་མཚོན་པ་ནི་ཕྱི་



དངོས་པོའི་སྣང་ཚུལ་གྱི་རྣམ་པར་བརྟེན་ནས་དངོས་པོ་སོ་སོའི་རང་མཚན་དང་
གློ་བུར་བའི་ཁྱད་ཆོས་འབྱུང་ངེས་རང་བཞིན་གྱི་རྐྱེན་གྱིས་དྲངས་པའི་གློ་བུར་བའི་རང་བཞིན་)
ཀྱི་སྣང་ཚུལ་ལས་དེ་དག་གི་གནས་ཚུལ་དངོས་རྟོགས་པར་བྱེད་པ། སྣང་་
བརྙན་བྱེ་བྲག་པའི་རྣམ་པར་བརྟེན་ནས་སྤྱི་ཚོགས་ཀྱི་སྣང་ཚུལ་རྟོགས་ཤིང་་
མཚོན་པ་ཡིན་ནོ། །
སྣང་བརྙན་ལ་བརྟེན་ནས་སྤྱི་ཚོགས་འཚོ་བར་རྟོག་དཔྱོད་དང་མཚོན་པ་
ནི་རྩོམ་པ་པོའམ་སྒྱུ་རྩལ་པས་འཇིག་རྟེན་འཚོ་བ་མཚོན་པའི་ཐབས་ཤེས་ཐུན་
མོན་མ་ཡིན་པ་ཞིག་ཡིན་ཏེ། དེ་རང་མཚན་བྱེ་བྲག་པའི་གསོན་ཉམས་ལྡན་ཞིང་
མངོན་སུམ་གཟུགས་བརྙན་ཏུ་གྲུབ་པས་ཡིད་དབང་འགུགས་པའི་དགེ་མཚན་
ལྡན་ཏེ། དཔེར་ན། ལུའུ་ཞུན་གྱི་《 ཨQརྟོགས་བརྗོད་》ཅེས་པའི་སྒྲུང་རྩོམ་
ལས་སྣང་བརྙན་གྱི་སྒོ་ནས་ གྲོང་གསེབ་ཏུ་ལྕགས་ཕག་ལོའི་གསར་བརྗེའི་རྦ་་
རླབས་འཕྱུར་བའི་གནས་ཚུལ་དེ་སྣང་བརྙན་གྱི་རིས་སུ་ཐོན་པར་བྲིས་ཡོད་དེ།
ཨQནི་རྨོངས་པས་ཀུན་ནས་དཀྲིས་པ་ཞིག་ཡིན་རུང་ནང་སེམས་སུ་དགྲ་ཤ་ལེན་
འདོད་ཆེས་ཆེར་སྐྱེས་པ་དང༌། གསར་བརྗེའི་ཚོགས་ པ་གྲོང་ཁྱེར་དུ་སླེབས་
པའི་འཕྲིན་གསར་བསྒྲགས་ནས་ཁོ་ཡང་་གསར་བརྗེ་ལ་ལྷག་པར་ཡིད་སྨོན་སྐྱེས་
པ་དང༌། ཁོའི་ཡང་མེས་ཀྲོ་ཐེ་ཡེ་ནི་ང་རྒྱལ་དབང་དྲག་ཆེ་ལ་ཨQལ་ཡར་
འཇོག་གཏན་ནས་མི་བྱེད་པ་ཞིག་ཡིན། ཨQགསར་བརྗེའི་ཚོགས་པར་ཞུགས་
པ་ཁོས་ཤེས་རྗེས་གདོང་ནས་སྔར་མི་མཚུངས་པའི་རྣམ་འགྱུར་གཞན་པ་ཞིག་་
བསྟན་ཏེ། ཞེ་འཚེར་བའི་ངང་དུ་ རྒན་ ཨQལགས་ཞེས་འབོད་ པ་དེས་ཁོ་
གསར་བརྗེ་ལ་འཇིགས་པའི་སྐྲག་སྣང་གི་ངང་ཚུལ་མངོན་པར་བསྟན། 《ཨ
Qརྟོགས་བརྗོད་》ལས་ལྕགས་ཕག་ལོའི་གསར་བརྗེ་ཡིས་མང་ཚོགས་ལ་སྐུལ་
སློང་དངོས་སུ་བྱས་མ་ཐུབ་པའི་གནས་ཚུལ་དངོས་སྣང་བརྙན་གྱི་རིས་སུ་ཐོན་པ་
ཞིག་བྲིས་ཡོད། བཤུ་གཞོག་མྱོང་ ཐལ་བ་དང་བྲན་གཡོག་གི་འཚོ་བ་མྱོང་།
བཞིན་ པའི་ ཨQཡིས་ གསར་བརྗེ་ ལ་ རྗེས་ སུ་ ཡི་ རང་ དང་ ཡིད་སྨོན་བྱེད་ལ།
འོན་ ཏེ་ གསར་ བརྗེར་ངོས་ འཛིན་ བྱེད་ པའི་ ཐད་ བྱིས་བློ་ ལྟར་ རྨོངས་ འདུག
༡༡



དེར་བརྟེན་ཨQཡི་ལས་སྡུག་པའི་སྐྱོ་གར་རང་བཞིན་གྱི་ལོ་རྒྱུས་སུ་གྱུར་ཅིང་།
དེས་ངེས་དོན་ཐོག་ལྕགས་ཕག་ལོའི་གསར་བརྗེའི་སྐྱོ་གར་གྱི་རང་བཞིན་ཤུགས་
སུ་བསྟན་པ་དང༌། ཞིང་པ་མང་ཚོགས་ཀྱི་གོ་རྟོགས་མངོན་པར་མ་སད་ན་
གསར་བརྗེར་རྒྱལ་ཁ་ཐོབ་མི་ཐུབ་སྟེ། ཚ་ཚ་འུར་འུར་གྱི་གསར་བརྗེའི་རླུང་
རླབས་གཡོས་ཚར་རྗེས་ཨQཡི་ཡུལ་གྱི་རྫོང་མཁར་གྱི་རྫོང་དཔོན་ནི་སྔོན་གྱི་རྫོང་
དཔོན་དེ་ཡིན་པ། དམག་མིའི་འགོ་འཛིན་པའང་སྔོན་གྱི་དམག་བདག་དེ་
ཡིན། ཀྲོ་ཞུ་ཚེ་གསར་བརྗེའི་ཚོགས་པར་ཞུགས་པ་དག་ཕྱི་ཚུལ་ཙམ་ལས་དོན་
དངོས་སུ་འགྱུར་པ་གཅིག་ཀྱང་མེད་པ། མཐར་ཨQརང་ཁྲིམས་རིར་བསྐྱལ་
བ། 《ཨQརྟོགས་བརྗོད་»ཀྱིས་སྣང་བརྙན་གྱི་མཚོན་ཐབས་ལ་བརྟེན་ནས་
ལྕགས་ཕག་ལོའི་གསར་བརྗེ་ཕམ་པར་གྱུར་ པའི་ལོ་རྒྱུས་གནས་ ཚུལ་ དངོས་་་
གསོན་ཉམས་ལྡན་པའི་སྣང་བརྙན་གྱི་གཟུགས་སུ་བསྐྲུན་ཏེ་མངོན་པར་མཚོན་
པ་ནི་སྔོན་བྱུང་གི་ལོ་རྒྱུས་གནས་ཚུལ་སྒྱུ་ རྩལ་གྱི་འཇིག་རྟེན་དུ་མངོན་ པར་་
བསྐྲུན་ཅིང་སྣང་བའི་ཚུལ་ལོ། །
རྗེས་དཔག་རིག་པའི་སྒོ་ནས་འཇིག་རྟེན་གྱི་ཆོས་ཉིད་རྟོགས་པར་བྱེད་པ་
ནི་སྒྲ་དོན་གྱི་སྤྱི་མཚན་ལ་བརྟེན་ནས་དངོས་ཡོད་ཀྱི་ཆོས་ཉིད་མཚོན་པ་ཞིག་སྟེ།
མའོ་ཙེ་ཏུང་གིས་ལྕགས་ཕག་ལོའི་གསར་བརྗེའི་གནད་དོན་སྐོར་བརྗོད་སྐབས།
གསར་བརྗེ་བ་རྣམས་ཀྱིས་ངེས་པར་དུ་ཤེས་དགོས་པ་ཞིག་ནི། རྒྱལ་འབངས་
གསར་ བརྗེས་ ཞིང་ སྡེར་ འགྱུར་ ལྡོག་ ཆེན་ པོ་ ཞིག་ བྱུང་ དུ་ བཅུག་ ཡོད་ དེ།
ལྕགས་ཕག་ལོའི་གསར་བརྗེ་ལ་འགྱུར་ལྡོག་དེ་འབྱུང་མ་ཐུབ་པས་མཐར་ཕམ་
པར་གྱུར་(1ཞེས་བྲིས་པ་དང༌། ཡང་ཁོང་གིས་སྐུ་ཞབས་སུན་ཀྲུང་ཧྲན་གྱིས་
ལོ་ངོ་ལྔ་བཅུའི་རིང་དུ་ གསར་བརྗེ་བྱས་པ་ལ་རྒྱལ་ ཁ་ དང་ ཕམ་ ཁའི་ཕྱོགས་་
གཉིས་མངའ་སྟེ། ཁྱོད་ཚོས་ལྟོས་དང་། ལྕགས་ཕག་ལོའི་གསར་བརྗེ་ཡིས་
གོང་མ་རྒྱལ་པོ་སྒོའི་ཕྱིར་བཏོན་པ་ནི་རྒྱལ་ཁ་མ་རེད་དམ། དེ་ཕམ་སོང་ཞེས་
པ་ནི་ལྕགས་ཕག་ལོའི་གསར་བརྗེ་ཡིས་གོང་མ་གཅིག་པུ་སྒོར་ཕུད་པ་ལས་ཀྲུང་
གོ་ སྔར་བཞིན་བཙན་ རྒྱལ་ རིང་ལུགས་དང་བཀས་བཀོད་རྒྱུད་འཛིན་རིང་་་་་



ལུགས་ཀྱི་གཉའ་གནོན་འོག་ཏུ་གནས་པ། བཙན་རྒྱལ་ལ་ངོ་རྒོལ་དང་བཀས་
བཀོད་རྒྱུད་འཛིན་ལ་ངོ་རྒོལ་བྱེད་པའི་གསར་བརྗེ་ལས་འགན་མ་འགྲུབ་པའོ་2
ཞེས་གསུངས་པ་ལྟ་བུའི་དཔྱད་རྩོམ་དུ་སྒྲ་སྤྱི་དང་དོན་སྤྱིའི་སྤྱི་མཚན་ལ་བརྟེན་
པའི་རྗེས་དཔག་གི་རིགས་པ་དང་ཚད་མ་རིག་པ་བཅས་ལ་བརྟེན་ནས་ལྕགས་
ཕག་ལོའི་གསར་བརྗེའི་ངོ་བོ་ལ་དཔྱོད་ཚེ་སྣང་ཚུལ་སྣ་ཚོགས་དང་གློ་བུར་བའི་
དོན་རྐྱེན་སོ་སོ་ཕྱིར་ཕྱུང་སྟེ་དེའི་ངོ་བོ་དང་རང་བཞིན་གསལ་པོར་བསྟན་པ་ལྟ་
བུའོ། །
སྣང་བརྙན་གྱི་རང་བཞིན་བྱ་བ་ནི་རྩོམ་རིག་སྒྱུ་རྩལ་གྱིས་སྣང་བརྙན་གྱི་སྒོ་
ནས་སྤྱི་ཚོགས་འཚོ་བ་དང་མི་ཚེ་མཚོན་པ་དང་རྩོམ་པ་པོའི་བསམ་པའི་ཆགས་
སྡང་མཚོན་པའི་རང་བཞིན་ལ་བྱའོ། །
སྣང་བརྙན་གྱི་རང་བཞིན་ནི་རྩོམ་རིག་སྒྱུ་རྩལ་གྱི་རྩ་བའི་རང་བཞིན་ཞིག་
ཡིན། སྣང་བརྙན་ནི་ཀུན་གྱིས་རྟོགས་སླ་ཞིང་ལྟ་འདོད་པའི་སྒྱུ་རྩལ་གྱི་རྣམ་པ་
ཡིད་དབང་འགུགས་བྱེད་ཅིག་ཡིན། རྩོམ་རིག་བསྟན་བཅོས་ཀྱི་སྣང་བརྙན་
རང་བཞིན་ལ་ཤུགས་བསྣན་ནས་དེའི་སྒྱུ་རྩལ་ནུས་པ་ཆེས་ཆེར་སྤེལ་ན་ཀློག་
མཁན་རྣམས་ཀྱི་ཡིད་དབང་འགུགས་ཤིང་རྩོམ་པ་པོའི་བསམ་པའི་ཆགས་སྡང་
སྣང་བརྙན་གྱི་རང་གཤིས་སུ་མངོན་པར་སྦྱོར་པ་ནི་སྣང་བརྙན་ལ་སྒྱུ་རྩལ་གྱི་ཚེ་
སྲོག་སྦྱིན་པའི་ཐབས་ཡིན།
གཉིས། སྣང་བརྙན་གྱི་རིགས་བཤད་པ།
༡. སྒྱུ་རྩལ་སྣང་བརྙན་དང་སྒྱུ་རྩལ་མ་ཡིན་པའི་སྣང་བརྙན། སྣང་
བརྙན་ལ་སྒྱུ་རྩལ་སྣང་བརྙན་དང་སྒྱུ་རྩལ་མ་ཡིན་པའི་སྣང་བརྙན་གཉིས་སུ་དབྱེ་
སྟེ། སྒྱུ་རྩལ་མ་ཡིན་པའི་སྣང་བརྙན་བྱ་བ་ནི་སྐད་ཆའམ་ངག་སྦྱོར་གྱི་རྩོམ་
ཡིག་སྟེ་རིགས་པའི་གཞུང་ལུགས་ཀྱི་དཔྱད་རྩོམ་དང་ཉེར་མཁོའི་གཞུང་ཡིག་གི་
24



རྩོམ་སྣ་ཚོགས་སུ་སྦྱར་བའི་གསོན་ཉམས་ལྡན་པའི་ངག་སྦྱོར་གྱི་སྐད་ཆ་ལ་བྱའོ།
དཔེར་ན་《གུང་ཁྲན་ཏང་གི་བསྒྲགས་གཏམ་》ཞེས་པར། མི་དམངས་བསླུ་
བྲིད་བྱེད་ཆེད་སྐུ་དྲག་རྣམས་ཀྱིས་འབྱོར་མེད་གྲལ་རིམ་གྱི་སྤྲང་ཁུག་དེར་ཆར་
བསྒྲེངས་ཏེ་རྣམ་པར་གཡོ་ན་ཡང་མི་དམངས་རྣམས་ཁོ་ཚོའི་རྗེས་སུ་འབྲངས།
ཁོ་ཚོའི་ཨོང་གོང་ན་བཀས་བཀོད་རྒྱུད་འཛིན་གྱི་ལམ་ལུགས་རྙིང་བའི་རི་མོ་ཡོད་
པ་མཐོང་སྟེ་ཧ་ཧ་ཞེས་གད་མོ་དགོད་བཞིན་གྲོལ་སོང་ངོ༌། ། ཞེས་བྱུང་བའི་
ཚིག་སྦྱོར་དེ་དག་རིགས་པའི་གཞུང་ལུགས་ཀྱི་དཔྱད་རྩོམ་དུ་རང་མཚན་བྱེ་བྲག་
པའི་རྣམ་པར་ངེས་ པའི་ སྣང་བརྙན་གསོན་ཉམས་ལྡན་པ་ཞིག་བྲིས་ཡོད་ལ།
འོན་ཏེ་སྣང་བརྙན་དེ་དག་གིས་རིགས་གཞུང་དཔྱད་རྩོམ་གྱི་རྩ་བའི་རང་བཞིན་
གྱི་སྤྱི་སྲོལ་སྒྱུར་མི་ནུས་ལ་རིགས་རྩོམ་གྱི་གྲུབ་ཆའི་ཡན་ལག་ལ་སྣང་བརྙན་གྱི་
ཉམས་བསྟན་པ་ཙམ་དང་། རིགས་སྒྲུབ་ལ་ཞབས་འདེགས་བྱེད་པར་གསོན་
ཉམས་ལྡན་པའི་སྣང་བརྙན་གྱི་ཚུལ་དུ་བཀོད་དེ་གཞུང་ལུགས་ཀྱི་སྤྱི་མཚན་རང་
བཞིན་དེ་མངོན་སུམ་རང་མཚན་བྱེ་བྲག་པའི་གཟུགས་སུ་བསྐྲུན་པ་ཞིག་ཡིན།
དེ་མིན་ཚན་རིག་གི་བཤམས་རིས་སྣ་ཚོགས་ཀྱང་སྣང་བརྙན་དུ་སྣང་ཞིང་ཚན་
རིག་ཞིབ་འཇུག་ལ་ཞབས་འདེགས་ཞུས་ནས་ཚན་རིག་གི་ རང་བཞིན་དང་
ཡོངས་སུ་མཐུན་པའི་སྟབས་ཀྱིས་སྒྱུ་རྩལ་སྣང་བརྙན་དུ་མ་གྲུབ་པ་ཡིན་ནོ། །
སྒྱུ་རྩལ་སྣང་བརྙན་ནི་རྩོམ་རིག་བསྟན་བཅོས་ལ་གཞིགས་ནས་བཤད་པ་
ཡིན་ལ་རྩོམ་པ་པོའི་མཛེས་རྟོག་གི་ཕུགས་བསམ་སྟེ་རྗོད་བྱེད་ངག་གི་སྦྱོར་བ་ལ་
བརྟེན་ནས་བརྗོད་བྱ་སྤྱི་ཚོགས་འཚོ་བ་དང་མི་ཚེའི་ངང་ཚུལ་གཅིག་བསྡུས་སུ་
མཚོན་པ་དེ་ཉིད་གཟུགས་རྣམ་དུ་བསྐྲུན་པའི་ ཐབས་ཀྱིས་བྲིས་པ་ཞིག་ཡིན།
རྩོམ་རིག་བསྟན་བཅོས་ཀྱི་སྣང་བརྙན་ཐམས་ཅད་ལ་སྒྱུ་རྩལ་སྣང་བརྙན་དུ་་
བརྗོད། བསྡུས་ན་སྣང་བརྙན་ཞེས་བརྗོད། རྩོམ་རིག་གི་སྒྱུ་རྩལ་སྣང་བརྙན་
བྱ་བ་དེ་སྐབས་འགར་བམ་པོ་ཞིག་གམ་རྩོམ་ཡིག་ཁག་ཅིག་ཏུ་མངོན་པ་དང་།
སྐབས་འགར་སྙན་ངག་པ་པེ་ཅུས་དབྱི་ཡིས་བརྩམས་པའི་《སོལ་བ་བཙོང་བའི་
རྒད་པོ་»ཞེས་པའི་སྙན་རྩོམ་ཧྲིལ་པོའི་ནང་དུ་བཀས་བཀོད་རྒྱུད་འཛིན་གྱི་སྲིད་
25



དབང་སྒེར་གཅོད་ལམ་ལུགས་ཀྱི་སྤྱི་ཚོགས་འཚོ་བའི་མཚོན་རིས་ཤིག་ཏུ་བྲིས་ཏེ།
གཅིག་ནས་“ གདོང་ནི་དུད་རྡུལ་ས་ཡི་མདོག སྐྲ་ལོ་དཀར་ལ་སོར་བཅུ་ནག”
པའི་ སོལ་ བཙོང་རྒད་ པོ་ གྲང་ངར་དང་བཀྲེས་སྐོམ་གྱིས་གདུངས་པའི་སྡུག་་་
བསྔལ་གྱི་འཚོ་བ་རོལ་ཚུལ་མཚོན་ཞིང༌། གཞན་ཞིག་ནས“ ལཱ་སེར་ཕོ་ཉའི་
འོག་འཇུག་དཀར་བ་ལ། །གཞུང་ཡིག་ལག་ཐོགས་ངག་གི་ཟློས་བརྗོད་ཀྱིས། །
གླང་སྡིག་ཤིང་རྟ་བྱང་དུ་ལྡོག་པར་ཁྲིད། །”ཅེས་པའི་སོལ་བཙོང་རྒད་པོའི་ལག་
ནས་ སོལ་བ་བཙན་དབང་གིས་འཕྲོག་པའི་ངང་ཚུལ་མངོན་སུམ་གཟུགས་སུ་
བཀོད་ནས་བྲིས་ཡོད། གཟུགས་རིས་སུ་མངོན་པར་སྣང་བའི་སྣང་བརྙན་དེ་དག་
ལས་ཐང་རྒྱལ་རབས་ཀྱི་ལོ་རབས་ཏེ་ཙུང་གི་ཀྲེན་ཡོན་ཁྲི་ལོའི་མཇུག་ཙམ་གྱི་ཕོ་
བྲང་གི་འཚོ་བའི་མཁོ་དགོས་ཀྱི་དབང་གིས་ཁྲོམ་ར་ནས་བཙན་དབང་གིས་
འཕྲོག་བཅོམ་བྱེད་པའི་ཁྲིམས་མིན་གྱི་སྤྱོད་པ་སྣ་ཚོགས་སྣང་བརྙན་ལམ་ནས་
མངོན་པར་མཚོན་པ་ལྟ་བུའོ། ། སྒྱུ་རྩལ་སྣང་བརྙན་བྱ་བ་དེ་སྐབས་འགར་མི་
སྣའི་སྣང་བརྙན་གཙོ་བོར་བྱས་ཏེ་སྟོན་པ་ཡིན་ཏེ། དཔེར་ན། 《ཁུང་དབྱི་
རྩི་》ཞེས་པའི་སྒྲུང་རྩོམ་གྱི་ཁུང་དབྱི་ཅི་ནི་དཔེར་མཚོན་གྱི་སྒྱུ་རྩལ་སྣང་བརྙན་
ཞིག་ཡིན་ཏེ། དེ་ནི་ལུའུ་ཞུན་གྱིས་འདྲ་བརྙན་གྱི་རི་མོར་བྲིས་པ་ཞིག་ཡིན་པ་
དང༌། ཁུང་དབྱི་ཅི་ནི་ཡར་ལངས་ནས་ཆང་འཐུང་བའི་ལྭ་རིང་གྱོན་མཁན་ཁོ་
ན་སྟེ། ཁོའི་གཟུགས་ཤིན་ཏུ་རིང་ཞིང་གདོང་མདོག་དཀར་ལ་སྔོན་མདོག་ཏུ་
སྣང་བ་དང༌། གདོང་གི་གཉེར་མའི་ནང་ན་རྟག་ཏུ་གླུ་སྒྲོས་འགའ་འདུག་པ།
དཀར་མ་ནག་གི་སྨ་ར་རྫབ་ཅིང་འཛིང་འདུག གོན་པ་ལྭ་རིང་གྱོན་རུང་ཧུལ་
ཞིང་དྲེག་པ་ཆགས་པར་བལྟས་ན་ལོ་བཅུ་ཕྲག་དུ་མར་མ་བཀྲུས་མ་བཙེམས་པ་
ལྟར་སྣང་། གཞན་ལ་ཁ་བརྡ་བྱེད་ཚེ་རྟགས་མ་གྲུབ་ད་ང་ཁྱབ་པ་མ་བྱུང་ཞེས་
གོ་ལ་མི་གོ་བའི་ཚིག་སྨྲ་བ་ཡིན་ཞེས་བྲིས་པ་ལྟ་བུའོ། ། །
གོང་གི་རིས་སུ་བྲིས་པའི་གཟུགས་བརྙན་འདིས་ཐ་ཆད་དགུ་སྡུག་གི་
གནས་སུ་ལྷུང་བའི་ཤེས་ཡོན་ཅན་ཐ་ཆད་ཁུང་དབྱི་ཅིའི་ཕྱེ་ལུས་གྱི་ཉམས་མངོན་
པར་གསོན་པོ་ལྟ་བུ་ཞིག་བྲིས་པའོ། །
26



༣. གཟུགས་སྐྲུན་པའི་སྣང་བརྙན་དང་མཚོན་བྱེད་ཀྱི་སྣང་བརྙན་བཤད་
པ། རྩོམ་རིག་བསྟན་བཅོས་ཀྱི་སྒྱུ་རྩལ་སྣང་བརྙན་ལ་གཟུགས་སུ་སྐྲུན་པའི་
སྣང་བརྙན་དང་མཚོན་བྱེད་ཀྱི་སྣང་བརྙན་ཞེས་རྣམ་པ་གཉིས་སུ་དབྱེའོ། །
རྩོམ་རིག་གི་གཟུགས་སྐྲུན་པའི་སྣང་བརྙན་བྱ་བ་འབག་སྐུ་བཟོ་བ་དང་
ཞབས་བྲོ་འཁྲབ་སྟོན་སོགས་ཀྱི་གཟུགས་སྐྲུན་གྱི་སྒྱུ་རྩལ་དང་གཏན་ནས་མི་འདྲ་
སྟེ། རྩོམ་རིག་བསྟན་བཅོས་སུ་མི་སྣའི་སྣང་བརྙན་བཞེང་བ་དང༌། རི་ལུང་
རྩྭ་ཆུ་མེ་ཏོག་སོགས་དང་འཚོ་གནས་ཀྱི་ཁོར་ཡུག་གི་རྣམ་པ་རིས་སུ་ཐོན་པར་
བྲིས་པའི་སྣང་བརྙན་ཞིག་ལ་གཟུགས་སྐྲུན་པའི་སྣང་བརྙན་དུ་བྱའོ། ། དེ་ནི་
མངོན་སུམ་པའི་རང་མཚན་བྱེ་བྲག་པ་ལ་སྣང་པས་མཐོང་ཐོས་རེག་གསུམ་དུ་
ཡོད་པ་ལྟར་འབྱུང་སྟེ། གོང་སྨོས་ཀྱི་དཔེ་སྟེ་ཨQདང་ཁུང་དབྱི་ཅི་དང་སོལ་
བཙོང་རྒད་པོ་སོགས་ཀྱི་ཕྱི་ལུས་ཀྱི་ཉམས་བྲིས་པ་གཟུགས་སྐྲུན་སྣང་བརྙན་གྱི་
གྲོས་སུ་གཏོགས་པ་ལྟ་བུའོ། །དོན་གྱི་བྱུང་བ་བརྗོད་བའི་བསྟན་བཅོས་ཕལ་མོ་
ཆེར་（སྒྲུང་རྩོམ་དང་དོན་བརྗོད་ལྷུག་རྩོམ་དང་དོན་བརྗོད་སྙན་རྩོམ། ཟློས་གར་འཁྲབ་གཞུང་
བཅས་)བསྐྲུན་པའི་སྣང་བརྙན་རྣམས་གཟུགས་སུ་སྐྲུན་པའི་སྣང་བརྙན་ཡིན་
རྩོམ་རིག་གི་མཚོན་བྱེད་སྣང་བརྙན་བྱ་བ་ནི་བློའི་མོས་འདོད་ཅིག་གམ་
དགའ་སྡུག་གི་སྣང་བ་ཞིག་དང༌། ཡང་ན་ཕུགས་བསམ་གྱི་འདུན་པ་ཞིག་
མཚོན་པར་བྱེད་པའི་སྣང་བརྙན་ལ་བྱ་སྟེ། མཚོན་བྱེད་སྣང་བརྙན་ནི་ཤུགས་
རྟོགས་དང་རེ་འགའ། གསལ་མིན་བཅས་ཀྱི་ རང་བཞིན་མཆིས་པས་ཀློག་
མཁན་རང་གིས་ཉམས་སུ་མྱོང་བ་དང་སྒྲོ་འདོགས་བྱེད་དགོས། དཔེར་ན།
ཕེའུ་ཏོ་ཧའི་《རང་བཙན་དང་བརྩེ་དུངས་»ཞེས་པའི་སྙན་རྩོམ་དུ། ཚེ་སྲོག་
རིན་ཐང་གཞལ་མེད། ། བརྩེ་དུངས་དགའ་བདེ་འཛད་བྲལ། ། བདེན་
དོན་རང་བཙན་ཆེད་དུ། ། དེ་དག་ཡོངས་སུ་སྤོང་པ། ། ཞེས་པའི་སྙན་
རྩོམ་ཤོ་ལོ་ཀ་འདི ར་ཨོ་སི་ཁྲུ་རི་ཡའི་མི་སེར་སྤེལ་བའི་ལམ་ལུགས་ལ་ངོ་རྒོལ་དང་
རང་ བཙན་བརྩོན་ལེན་བྱེད་པར་ཚེ་སྲོག་གཏོང་བར་ཞུམ་པ་མེད་པའི་ རྒྱལ་་
གཅེས་རིང་ལུགས་པའི་དཔའ་བོ་ཞིག་གི་སྣང་བརྙན་བཞེངས་སྐྲུན་བྱས་པ་ལྟ་



བུའོ། ། མཚོན་བྱེད་སྣང་བརྙན་འདི་《སོལ་བཙོང་རྒད་པོ་》ཞེས་པའི་སྙན་
རྩོམ་གྱི་སོལ་བཙོང་རྒད་པོ་དང་ལཱ་སེར་གྱོན་པའི་ཕོ་ཉ་པ་དང་དེའི་འོག་འཇུག་
དཀར་པོ་ལྟ་བུའི་སྣང་བརྙན་དང་མི་འདྲ་བར་བརྗོད་བྱ་ཤུགས་སུ་བསྟན་པས་
རྟོག་སྣང་གི་འཆར་སྒོ་ལ་བརྟེན་ནས་ཡིད་བཟོ་བྱེད་དགོས་ལ། 《སོལ་བཙོང་
རྒད་པོ་》ཞེས་པའི་སྙན་རྩོམ་ལས་བརྗོད་བྱའི་སྣང་བརྙན་མངོན་སུམ་དུ་གསལ་
བོར་སྣང་ཞིང་ཐོན་པ། དེར་བརྟེན་གོ་ཏེ་ཡིས་གཟུགས་བརྙན་སྒྱུ་རྩལ་གྱིས་
མིག་ཤེས་ལ་སྣང་བརྙན་བསྐྲུན་པ་དང་སྙན་ངག་གིས་རྟོག་སྣང་ལ་སྣང་བརྙན་
འདོན་པ་(3) ཞེས་གསུངས་པའི་ལེགས་བཤད་ཀྱི་དཔེ་འདི་ལས་གཟུགས་སྐྲུན་
པའི་སྣང་བརྙན་དང་མཚོན་བྱེད་སྣང་བརྙན་གྱི་ཁྱད་པར་གསལ་བོར་བསྟན་
པའོ། ། རྩོམ་རིག་སྒྱུ་རྩལ་གྱི་གཟུགས་སྐྲུན་སྣང་བརྙན་ནི་གཟུགས་སྐྲུན་གྱི་སྒྱུ་
རྩལ་དང་འདྲ་སྟེ། དེ་དག་གིས་བརྗོད་བྱ་མངོན་སུམ་གྱི་གཟུགས་སུ་སྣང་བས་
མིག་ཤེས་ལ་སྣང་བརྙན་འདོན་པའི་སྒྱུ་རྩལ་དུ་བརྗོད་པ། མཚོན་བྱེད་སྣང་
བརྙན་(དཔེར་ན་ཡིད་བརྗོད་སྙན་རྩོམ་ལྟ་བུ་ )ལས་རྟོག་སྣང་གི་འཆར་སྒོ་སྤེལ་ཏེ་
མྱོང་ཚོར་དང་ཉམས་ལེན་གྱིས་རྟོག་སྣང་དུ་སྣང་བརྙན་ཡིད་བཟོ་བྱེད་དོ་ཞེས་
བརྗོད་པ་ལྟ་བུའོ། །
གཉིས་པ།
སྣང་བརྙན་ནི་མཛེས་རྟོག་གི་འདུ་ཤེས་ཕྱི་དངོས་
གཟུགས་སུ་བསྐྲུན་པ་ཞིག་ཡིན།
གཅིག
རྩོམ་རིག་ནི་སྤྱི་ཚོགས་ཀྱི་དངོས་ཡོད་འཚོ་བ་མཛེས་རྟོག་
གི་སྒོ་ནས་མངོན་པར་མཚོན་པ་ཞིག་ཡིན།
མར་ཁེ་སི་རིང་ལུགས་ཀྱི་བཞེད་དགོངས་ལྟར་ན་ཡུལ་ནི་གཙོ་བོ་དང་འདུ་
ཤེས་ནི་ཡུལ་མངོན་པར་སྣང་བྱེད་དེ་ཕལ་བར་འདོད་དོ། ། རྩོམ་རིག་བསྟན་



བཅོས་ནི་སྤྱི་ཚོགས་དང་མི་ཚེའི་ལོ་རྒྱུས་རྣམས་མངོན་ཤུགས་ཀྱི་སྒོ་ནས་མཚོན་པ་
ཞིག་སྟེ། ལེ་ཉིན་གྱིས་ལེ་ཧྥུ་ཐོར་སི་ཐེའི་བསྟན་བཅོས་རྣམས་ནི་ཨུ་རུ་སུའི་
གསར་བརྗེའི་མེ་ལོང་ཡིན་(འ) ཞེས་བསྔགས་པ་ལྟ་བུ་དང་། སཱ་ སི་པེ་ཡས་་
《རྒྱལ་སྲས་ཧཱ་མི་ལེ་ཐཱ་》ཞེས་པར་ཧྭ་མི་ལེ་ཐའི་ངག་སྒོ་ལ་བརྟེན་ནས་རྩོམ་རིག་
སྒྱུ་རྩལ་ནི་གནའ་དང་ད་ལྟ་གང་ཡིན་རུང་རང་བྱུང་ཁམས་མེ་ལོང་དུ་བརྟེན་
ནས་ཀུན་སྤྱོད་ལས་རང་གཟུགས་སྟོན་པ་དང་། བབ་ཅོལ་གྱི་གཏམ་ལས་རང་
མཚང་སྟོན་པ་དང་། དུས་རབས་དང་སྤྱི་ཚོགས་ལ་བརྟེན་ནས་རང་གི་རྟགས་
དང་མཚན་མའི་གཟུགས་རིས་སྟོན་ པ་ཞིག་ཡིན་ཞེས་ གསུངས་པ་ལྟ་བུ་དང་།
མེ་ལོང་དུ་ཕྱི་དངོས་པོའི་གཟུགས་བརྙན་མངོན་ལ། རྩོམ་རིག་གི་མེ་ལོང་དུ་
ནང་སེམས་ཀྱི་འཇིག་རྟེན་མངོན་པ། སྤྱིར་རྩོམ་རིག་ཏུ་རྩོམ་པ་པོ་ རང་གི་
བསམ་པའི་ཆགས་སྡང་དང་མཛེས་རྟོག་གི་མོས་པ་མངོན་པར་མཚོན་པ་མ་ཟད།
རྩོམ་མཁན་རང་གི་འཚོ་བའི་ཉམས་རྟོགས་དང་གདེང་འཇོག་བླང་དོར་བྱེད་པ་
ལྟ་བུའང་མངོན་པར་མཚོན་ཞིང་། དེ་ཡང་དུས་རབས་ཀྱི་བསམ་པ་དང་ལྟ་
བའི་ཤུགས་ཆེ་བས་རྩོམ་པ་པོ་ཁོ་ནའི་ལྟ་བསམ་དུ་མ་ངེས་པར་དངོས་ཡོད་སྤྱི་
ཚོགས་ཀྱི་སྣང་ཚུལ་མངོན་པ་བཤད་མ་དགོས་སོ། །
རྒྱུ་མཚན་དེའི་དབང་གིས་ རྩོམ་རིག་ནི་སྤྱི་ཚོགས་ཀྱི་འདུ་ ཤེས་ཤིག་སྟེ།
དེར་མཚན་ཉིད་རིག་པ་དང་མི་ཆོས་རིག་པ་དང་། ཆོས་ལུགས་དང་། ཆབ་
སྲིད་ལམ་ལུགས་སོགས་ཀྱི་རིག་གཞུང་མཐའ་དག་འདུས་པའི་སྤྱི་ཚོགས་ཀྱི་འདུ་
ཤེས་འཛིན་སྟངས་ཐུན་མོང་མ་ཡིན་པ་ཞིག་ཡིན། །
རྩོམ་རིག་ནི་སྤྱི་ཚོགས་ཀྱི་འདུ་ཤེས་འཛིན་སྟངས་ཐུན་མོང་མ་ཡིན་ཞིག་སྟེ་
མཛེས་རྟོག་གི་འདུ་འཛིན་ཞིག་ཡིན་ལ། སྣང་བརྙན་ནི་རྩོམ་པ་པོས་དངོས་
ཡོད་འཚོ་བའི་ཉམས་ལེན་གྱི་མྱོང་ཚོར་དང་ཉམས་རྟོགས་ལ་རང་གི་ཆགས་སྡང་
ཞུགས་ནས་སྒྱུ་རྩལ་གྱི་རྣམ་པའི་སྣང་བརྙན་དུ་བསྐྲུན་པ་ཞིག་ཡིན་ལ། དེ་ནི་
ཆགས་སྡང་གི་སེམས་དང་མཛེས་རྟོག་གི་ཕུགས་བསམ་གྱིས་ཀུན་ནས་བསླངས་
པའི་རྗོད་བྱེད་ངག་གི་སྦྱོར་བ་ལ་བརྟེན་ནས་བརྗོད་བྱ་དངོས་པོའི་རྣམ་པ་དང་
29



གང་ཟག་གི་ལུས་ངག་ཡིད་གསུམ་གྱི་ཉམས་དང་འགྱུར་བའི་ངང་ཚུལ་རྣམས་
མངོན་ སུམ་ ཇི་ བཞིན་ གཟུགས་ བརྙན་ དུ་ བསྐྲུན་ ཅིང་ མངོན་ པ་ ཞིག་ ཡིན།
རྩོམ་རིག་དང་རོལ་དབྱངས་དང༌། མཛེས་རིས་དང༌། ཟློས་གར་དང་གློག་
བརྙན་སོགས་ཀྱི་སྣང་བརྙན་རྣམས་མཛེས་རྟོག་གི་འདུ་ཤེས་དངོས་གཟུགས་སུ་
སྐྲུན་པར་གཏོགས་ལ་རྩོམ་རིག་གི་སྣང་བརྙན་ལ་ཐུན་མོང་མ་ཡིན་པ་ངག་སྦྱོར་
ལ་བརྟེན་ནས་མཛེས་རྟོག་འ དུ་ཤེས་སྒྱུ་རྩལ་སྣང་བརྙན་དུ་བསྐྲུན་པའོ། །
གཉིས། སྣང་བརྙན་གྱི་མཛེས་རྟོག་ཁྱད་ཆོས་བཤད་པ།
རྩོམ་རིག་ནི་མཛེས་རྟོག་གི་འདུ་ཤེས་ཤིག་ཡིན་ང་ས་རྩོམ་རིག་སྣང་བརྙན་
སྤྱི་མཚན་གྱི་ཐ་སྙད་དང་ཁྱད་པར་ཤིན་ཏུ་ཆེ་ལ། མཛེས་རྟོག་འདུ་ཤེས་ཀྱི་
ཁྱད་ཆོས་སམ་རང་བཞིན་ལ་བརྟགས་ན་རྩོམ་རིག་སྒྱུ་རྩལ་གྱི་སྣང་བརྙན་ལ་
གཤམ་གསལ་གྱི་ཁྱད་ཆོས་འགའ་མཆིས་ཏེ། །
༡. རང་མཚན་བྱེ་བྲག་པའི་རང་བཞིན། སྤྱི་མཚན་རིག་པས་སྒྲ་དང་
དོན་སྤྱི་དང་མཚན་ཉིད་ཀྱི་ངེས་ཚིག་དང་། གཞི་གྲངས་བཅས་ཐ་སྙད་ཀྱི་སྒྲ་
སྤྱི་ཙམ་དུ་བརྗོད་པ་ལས་མཚོན་བྱའི་ཡུལ་གྱི་རང་མཚན་བྱེ་བྲག་པའི་རྣམ་པའི་
ཚུལ་དངོས་རྣམས་ཡོངས་སུ་སྤངས་ལ། སྒྱུ་རྩལ་སྣང་བརྙན་གྱིས་མཚོན་བྱའི་
ཡུལ་གྱི་རང་མཚན་བྱེ་བྲག་པའི་རྣམ་པ་དངོས་རྣམས་མངོན་སུམ་ཇི་བཞིན་དུ་
འཛིན་ཞིང་རང་སོར་འཇོག་གོ། །
དངོས་ཡོད་འཚོ་བའི་མི་དང་དོན་རྣམས་རང་མཚན་བྱེ་བྲག་པའི་རྣམ་
པར་གནས་པས་འཇིག་རྟེན་ན་ཡོངས་སུ་གཅིག་པའི་ཤིང་ལོ་ཞིག་དང་མི་ཞིག་ཡེ་
ནས་མི་རྙེད་པས་སོ་སོ་རང་མཚན་བྱེ་བྲག་པའི་རྣམ་པར་གནས་པ་དངོས་པོའི་
ཆོས་ཉིད་ཡིན་པས་བརྗོད་བྱ་སྤྱི་ཚོགས་འཚོ་བའི་སྣང་ཚུལ་རང་མཚན་བྱེ་བྲག་
པའི་རྣམ་པ་སོར་བཞག་ཏུ་མཚོན་དགོས།
30



སྣང་ཚུལ་བྱེ་བྲག་པའི་རང་མཚན་བྲིས་པ་ཙམ་གྱིས་མི་ཆོག་སྟེ་མངོན་སུམ་
ཇི་བཞིན་པའི་གསོན་ཉམས་ཐོན་པ་ཞིག་འབྲི་དགོས། མངོན་སུམ་དུ་སྣང་
བའི་ རང་བཞིན་ནི་དབང་ཤེས་ལ་ བདེན་པར་སྣང་སྟེ། མཐོང་ཐོས་ རེག་་་
གསུམ་དུ་ཡོད་ པའི་ཀྲོང་ངེར་ལངས་པའི་ གསོམ་སྡོང་གི་འགྱིང་བག་དང་དྲི་་
བསུང་འཐུལ་བའི་མེ་ཏོག་པད་མའི་མཛེས་སྡུག་དང་། རྩེད་འཇོར་རོལ་བའི་
གཞོན་ནུའི་སྒེག་ཉམས་སོགས་མཐོང་ཐོས་ཀྱི་དབང་ངོར་མངོན་སུམ་དུ་སྣང་བ་
ལྟ་བུ། རྩོམ་རིག་གིས་རྗེས་དཔག་རིག་པ་ལྟར་ཤེས་བྱའི་གནས་ལུགས་བརྗོད་
པ་ཞིག་མ་ཡིན་ཏེ་བརྗོད་བྱའི་ཡུལ་གྱི་དངོས་རྣམ་གྱི་རང་མཚན་བྱེ་བྲག་པ་རིས་
སུ་ཐོན་པར་འབྲི་སྟེ། གཟུགས་སུ་སྐྲུན་པའི་སྣང་བརྙན་བྱ་བ་མིང་དང་ཚིག་གི་
བརྡ་ ལ་ བརྟེན་ ནས་ སྣང་ངོར་ མངོན་ སུམ་ བཞིན་ གཟུགས་ སུ་ སྣང་ བ་ དང་།
མཚོན་བྱེད་སྣང་བརྙན་བྱ་བ་རང་མཚན་བྱེ་བྲག་པའི་གཟུགས་སུ་མ་བསྐྲུན་ཀྱང་
མངོན་སུམ་པའི་ཉམས་ཐོན་པར་སྣང་ངོ༌། །
རྒྱལ་ཁབ་ཕྱི་ནང་གི་རྩོམ་རིག་བསྟན་བཅོས་སྙན་གྲགས་ཅན་གྱི་མི་སྣའི་
སྣང་ བརྙན་ལ་ རང་མཚན་བྱེ་བྲག་པའི་ཁྱད་ཆོས་ མངོན་ གསལ་དུ་བསྐྲུན་པ།
མི་སྣའི་རང་གཤིས་དང་ངང་རྒྱུད། འགྱིང་བག་སོགས་ཀྱི་རྣམ་འགྱུར་དང་
སྐྱིད་སྡུག་དང་དགའ་སྐྱོ་དང་ལས་དབང་བཅས་དངོས་ཡོད་སྤྱི་ཚོགས་ཀྱི་འབྲེལ་
བའི་ངང་ཚུལ་ལ་སྦྱར་ནས་སྐད་ཆ་བཤད་ སྟངས་ དང་ གད་མོ་དགོད་ སྟངས།
འགྲོ་སྟངས་འདུག་སྟངས་སོགས་ཀྱི་ཉམས་བྱེ་བྲག་དུ་མ་ལས་མི་སྣ་སོ་སོའི་རང་
གཤིས་དང་ལས་དབང་གི་ཁྱད་པར་མངོན་གསལ་དུ་སྟོན་པ།
༢. གསོན་ཉམས་ཀྱི་རང་བཞིན། སྒྱུ་རྩལ་སྣང་བརྙན་གྱི་མངོན་སུམ་བྱེ་
བྲག་ པའི་ རང་བཞིན་ཀུན་གྱིས་རྟོགས་ སྤྱི་ ཞིང་ ལྟ་ བདེའོ། ། གསོན་ཉམས་ཀྱི་
དཔལ་དང་ལྡན་པའི་སྒྱུ་རྩལ་སྣང་བརྙན་གྱིས་སྐྱེ་བོ་ཀུན་གྱི་ཡིད་དབང་ཕྲོགས་
པས། རྩོམ་རིག་བསྟན་བཅོས་ཀྱི་གཟིགས་ཀློག་ལ་མ་བསྐུལ་རང་མོས་ཀྱི་སྒོ་
ནས་བྱིས་པ་མའི་ལ་དུ་ལ་རྔམ་པ་བཞིན་སུན་སྣང་མེད་པར་འཇུག
རྩོམ་རིག་བསྟན་བཅོས་ཚད་ལྡན་ལ་ནི་ཡིད་དབང་རྣམ་ པར་ འགུགས་
37



པའི་ གཏམ་གྱི་བྱུང་བ་དང་། གསོན་ཉམས་ལྡན་པའི་སྣང་བརྙན་གྱི་ རང་
གཤིས་གསར་པ་དང༌། ཕུན་སུམ་ཚོགས་པའི་ཚིག་གི་སྦྱོར་བ་དང་། ངག་གི་
དཔལ་འབར་བ་དང་། ལྟ་འདོད་ཅིང་ཉན་སྤྲོ་བའི་མི་རིགས་ཀྱི་ཁྱད་ཆོས་
མངོན་པར་གསལ་བ་བཅས་འཛོམས་སོ། ། དེ་ཡང་མི་སྣའི་སྣང་བརྙན་ལ་
ཐུན་མིན་གསར་སྐྲུན་གྱི་རང་གཤིས་མངོན་པར་ཐོན་པ། བླ་མེད་བསམ་སྦྱོར་
གྱི་རྟོགས་པ་དང་། ཕུན་སུམ་ཚོགས་པའི་མི་ཚེའི་མྱོང་རྒྱུས་དང༌། ཐུན་མོང་མ་
ཡིན་པའི་བློ་གྲོས། ཡིད་ལས་འདས་པའི་དཔའ་ངར་གྱི་ཉམས་སོགས་མངོན་
པར་བསྐྲུན་དགོས་པ་ལྟ་བུའོ། ། །
༣. གཅིག་བསྡུས་ཀྱི་རང་བཞིན། སྒྱུ་རྩལ་སྣང་བརྙན་ལ་རང་མཚན་བྱེ་
བྲག་ པའི་ གསོན་ཉམས་ཀྱི་དཔལ་དང་ལྡན་དགོས་པ་མ་ཟད། དེའི་བརྗོད་
བྱའི་དོན་ལ་གཅིག་བསྡུས་ཀྱི་རང་བཞིན་ལྡན་དགོས་པའང་ཧ་ཅང་གལ་ཆེ་སྟེ།
གཅིག་བསྡུས་ཀྱི་རང་བཞིན་ནི་སྒྱུ་རྩལ་སྣང་བརྙན་གྱི་བརྗོད་བྱའི་དོན་གྱི་སྙིང་པོ་
གཏིང་ཟབ་ཏུ་འདོན་ཞིང་སྤེལ་བའི་སྒྱུ་རྩལ་གྱི་རིན་ཐང་ཚད་མཐོ་ཤོས་ཤིག་ཡིན།
རྩོམ་པ་པོས་གསར་རྩོམ་གྱི་དམིགས་འདུན་ལ་གཞིགས་ཏེ་བརྗོད་བྱ་་་་
དངོས་ཡོད་འཚོ་བ་ལ་བློ་དང་རིག་པས་བསལ་འདམ་དང་བཙོ་སྦྱང་། རྟོག་
སྣང་གི་འཆར་སྒོས་སྒྲོ་འདོགས་སྣ་ཚོགས་བྱས་ པའི་ གཞི་ལ་བརྟེན་ནས་སྣང་།
བརྙན་སྣ་ཚོགས་སྐྲུན་པ་དང་དེ་དག་རང་མཚན་བྱེ་བྲག་ཏུ་ངེས་ལ་གཅིག་བསྡུས་
ཀྱི་བརྗོད་བྱའི་སྤྱི་མཚན་ རང་བཞིན་མངའ་བར་བསྐྲུན་ཏེ། སྒྱུ་རྩལ་སྣང་་་
བརྙན་དུ་བརྗོད་བྱའི་སྤྱི་དོན་མཚོན་བྱེད་རྣམ་པའི་རང་མཚན་བྱེ་བྲག་ཏུ་སྦྱར་བ་
དང༌། བརྗོད་བྱ་ནི་མི་སྣ་དང་དོན་བྱུང༌། ཡིད་ཀྱི་འགྱུར་པ་དང་གནས་དང་
དུས་སོགས་འདམ་ང་དང་བཙོ་སྦྱང་བཅུད་ལེན་གྱིས་སྙིང་བཅུད་དུ་བཟུང་བའི་
དོན་རྣམས་སླར་ཡང་དངོས་རྣམ་བྱེ་བྲག་པའི་རང་མཚན་གྱི་རྣམ་པར་བསྐྲུན་
པས་སྣང་བརྙན་ལ་གཅིག་བསྡུས་ཀྱི་རང་བཞིན་ལྡན་པར་གྱུར།
རྩོམ་རིག་སྒྱུ་རྩལ་དངོས་ཡོད་འཚོ་བ་དང་མི་གཅིག་སྟེ། སྒྱུ་རྩལ་སྣང་
བརྙན་དངོས་ཡོད་འཚོ་བ་ལས་ཆེས་གཅིག་བསྡུས་དང་དཔེར་མཚོན་གྱི་རང་



བཞིན་ལྡན་པས་དེར་སྤྱི་ཁྱབ་ཀྱི་དོན་སྙིང་ཆེ་བར་ལྡན། དཔེར་ན། ཆི་ཁོ་
ཧྲུས་《 ཁྲ་ཁྲ་འུག་པའི་སྒོ་》ཞེས་བྱ་བའི་སྒྲུང་རྩོམ་དུ་བརྗོད་བྱ་འཚོ་བའི་སྣང་ཚུལ་
ལ་བསལ་བདམས་དང་། བཙོ་སྦྱང་། བཅུད་ལེན་དང་། རྟོག་སྣང་གི་སྒོ་
འདོགས་བཅས་ལ་བརྟེན་ནས་ཉེན་རྟོག་དཔོན་པོ་ཨོ་ཁྲོ་མོ་རོ་ཧྥུ་བྱ་བ་ཤིན་ཏུ་ཁྲ་
ཁྲ་གཡོ་སྒྱུ་ཅན་ཞིག་གི་རྣམ་པའི་སྣང་བརྙན་དུ་བསྐྲུན་ཏེ། ཧྲ་ཧོང་སྲིད་གཞུང་
གི་ཉེན་རྟོག་ལམ་ལུགས་ཀྱི་ཉེས་སྐྱོན་གྱི་ནག་ཕྱོགས་དང་འགོ་དཔོན་རྣམས་གོང་
ལ་ངོ་དགའ་དང་དམངས་ལ་མགོ་སྐོར་བྱེད་པའི་ཚུལ་མིན་སྤྱོད་ངན་མཚང་་
འབྱིན་བྱས་པས་ཁྲ་ཁྲ་འུག་པའི་སྒོ་ལྟ་བུའི་གཡོ་སྒྱུ་ཅན་ཨོ་ཁྲོ་མོ་རོ་ཧྲུའི་སྣང་
བརྙན་ལ་དཔོན་ངན་སྤྱིའི་རང་བཞིན་ལྡན་པས་སྤྱི་ཁྱབ་ཀྱི་དོན་སྙིང་ལྡན་པར་
གྱུར། བརྗོད་བྱ་སྤྱི་ཚོགས་འཚོ་བ་སྤྱི་གཅིག་བསྡུས་ཀྱི་སྒོ་ནས་སྣང་བརྙན་བྱེ་
བྲག་པའི་རྣམ་པར་བསྐྲུན་ཏེ་སྤྱི་ཚོགས་འཚོ་བ་སྤྱིའི་དཔེར་མཚོན་གྱི་རྣམ་པར་
བཀོད་པ་ནི་སྒྱུ་རྩལ་སྣང་བརྙན་གྱི་མཚོན་བྱེད་ཀྱི་ཐབས་ཏེ་མཚོན་བྱ་སྤྱི་ཚོགས་
འཚོ་བ་སྤྱི་དེ་མཚོན་བྱེད་སྣང་བརྙན་བྱེ་བྲག་པའི་རྣམ་པར་གཅིག་བསྡུས་བྱས་
ནས་བཀོད་པ་ལྟ་བུའོ། །
སྣང་བརྙན་གྱི་གཅིག་བསྡུས་རང་བཞིན་ནི་སྤྱི་བྱེ་བྲག་ཏུ་བསྡུས་པ་དང་བྱེ་
བྲག་ལས་སླར་སྤྱི་དོན་མཚོན་པ་ཞིག་སྟེ། བྱ་དངོས་བྱེ་བྲག་པའི་རྣམ་པ་དང་
དོན་ཕྲན་བྱེ་བྲག་པའི་རྣམ་པར་ངེས་པར་བརྟེན་ནས་མཚོན་དགོས་སོ། ། དེ་
ཡང་ཚན་རིག་གི་གཅིག་བསྡུས་དང་མི་མཐུན་ཏེ་ཚན་རིག་གི་གཅིག་བསྡུས་རང་
བཞིན་གྱིས་དངོས་པོའི་གཟུགས་དང་རྣམ་པ་བྱེ་བྲག་པའི་ཚུལ་རྣམས་ཡོངས་སུ་
སྤངས་ཏེ་དེའི་ངོ་བོ་མཚོན་པའི་བསྡོམས་དང་ངེས་ཚིག་གམ་མཚན་ཉིད་སོགས་
ཀྱི་སྒྲ་དང་དོན་སྤྱི་ལ་བརྟེན་པ་ལས་དེ་དག་གི་རྣམ་པ་བྱེ་བྲག་པའི་རང་མཚན་
སོར་འཇོག་གིས་ཉམས་ཐོན་མི་དགོས་སོ། ། གོང་སྨོས་ཀྱི་ཁྱད་ཆོས་གསུམ་ལ་
གཞིགས་ན་རྩོམ་རིག་སྒྱུ་རྩལ་གྱི་སྣང་བརྙན་བྱ་བ་ནི་མཛེས་རྟོག་གི་འདུ་ཤེས་
མངོན་པར་བྱེད་པའི་དངོས་གཟུགས་བྱེ་བྲག་པའི་རྣམ་པ་ཞིག་ཡིན་པ་ཤེས་ཐུབ།
33



ལེའུ་གཉིས་པ། སྣང་བརྙན་ནི་རྩོམ་པ་པོས་
གསར་དུ་བསྐྲུན་པ།
དང་པོ།
རྩོམ་རིག་གསར་རྩོམ་བྱེད་པའི་
རང་སྟོབས་ཀྱི་ནུས་པ།
རྩོམ་རིག་སྒྱུ་རྩལ་ནི་མཛེས་རྟོག་གི་འདུ་ཤེས་ཐུན་མོང་མ་ཡིན་པ་ཞིག་སྟེ་
བརྗོད་བྱ་སྤྱི་ཚོགས་འཚོ་བ་སླར་མངོན་པར་མཚོན་པ་ལ། རྩོམ་པ་པོའི་མཛེས་
རྟོག་གི་ཕུགས་བསམ་དང་སྒྱུ་རྩལ་གྱི་ལྟ་ བ་དང་རྣམ་དཔྱོད་ཀྱི་རིག་ པ་ དང་།
བསམ་ པའི་ ཆགས་ སྣང་ སོགས་ འདྲེས་ རུང༌ ཤུགས་ བསྟན་ དུ་ མཚོན་ པ་ ནི།
བརྗོད་བྱ་དངོས་ཡོད་ཀྱི་འཚོ་བ་དང་རྗོད་པ་པོའི་འདུ་ཤེས་གཅིག་གྱུར་དུ་མཚོན་
པ་ལས་དངོས་ཡོད་འཚོ་བའི་ལད་ཟློས་མ་ཡིན་ནོ། ། དངོས་ཡོད་རིང་ལུགས་
སྔ་རབས་པའི་འདོད་པ་ལ། རྩོམ་རིག་ནི་འཚོ་བའི་ལད་ཟློས་ སུ་འདོད་ལ།
ཡཱ་ལེ་སི་ཏོ་དཱའི་《 སྙན་ངག་རིག་པ་》ཞེས་པར་ལད་ཟློས་སུ་བརྗོད་པ་རྩོམ་ཧྲིལ་
བོའི་སྲོག་ཤིང་དུ་བཟུང་ནས་བརྗོད་པ་ལྟ་བུ་དང༌། དེ་མིན་པེ་ལིན་སི་ཅིས་
ཀྱང་སྒྱུ་རྩལ་ནི་དངོས་ཡོད་སླར་བཟོ་བྱས་པ་ཞིག་ཡིན་(5ཞེས་གསུངས་པ་དང་།
ཡང་ཁྲེར་ནི་ཞེ་ཧྲུ་སི་ཅིས་སྒྱུ་རྩལ་གྱི་ནུས་པ་ཨང་དང་པོ་ནི་རང་བྱུང་དང་འཚོ་བ་
སླར་མངོན་པར་མཚོན་པ་ཞིག་ཡིན་པས་སྒྱུ་རྩལ་བསྟན་བཅོས་ཡོད་དོ་ཅོག་གི་
ནུས་པ་དེ་ལས་མ་འདས་སོ་() ཞེས་གསུངས་པ་ལྟ་བུའོ ། ལོ་རྒྱུས་སྟེང་དུ་
རྩོམ་རིག་སྒྱུ་རྩལ་ལད་ཟློས་སུ་སྨྲ་བ་བོས་དངོས་གཙོ་རིང་ལུགས་ཀྱི་ལྟ་བ་རྒྱུན་
འཁྱོངས་བྱས་ཏེ་སེམས་གཙོ་རིང་ལུགས་ཀྱི་རྩོམ་རིག་སྒྱུ་རྩལ་ལྟ་བ་ལ་དགག་པར་
དགེ་མཚན་གྱི་ནུས་པ་བཏོན་ཡོད། ལོ་རྒྱུས་ཆ་རྐྱེན་གྱི་བཀག་རྒྱའི་དབང་གིས་
དངོས་གཙོ་རིང་ལུགས་ཀྱིས་སྒྱུ་རྩལ་ཆོས་ཉིད་ལ་ཕྱོགས་ཡོངས་ནས་འགྲེལ་རྒྱག་
34



མ་ཐུབ་སྟེ། ལད་ཟློས་སྨྲ་བས་རྩོམ་རིག་གིས་དངོས་ཡོད་འཚོ་བ་སླར་མངོན་
ཞིང་མཚོན་པར་བཤད་པ་ལས་ཚད་ངེས་ཅན་ཞིག་ནས་རྩོམ་པ་པོས་དངོས་ཡོད་
འཚོ་བ་མཚོན་བྱེད་ཀྱི་རང་སྟོབས་ཀྱི་རྣམ་དཔྱོད་རིག་པའི་ནུས་རྩལ་ལ་སྣང་མེད་
བྱས། དངོས་གཙོ་རིང་ལུགས་སྔ་རབས་པའི་ལད་ཟློས་སྨྲ་བའི་རྗེས་སུ་འགྱུར་
མེད་དངོས་གཙོ་རིང་ལུགས་པས་དེའི་རྒྱུན་མུ་མཐུད་དུ་བསྐྱངས་ཡོད། རང་
རྒྱལ་ལ་མཚོན་ན་ཉེ་རབས་ཀྱི་རྩོམ་རིག་ལོ་རྒྱུས་སྟེང་འགྱུར་མེད་དངོས་གཙོ་རིང་
ལུགས་ཀྱིས་རྩོམ་རིག་ལ་ཤུགས་རྐྱེན་ཆེན་པོ་ཐེབས་ཤིང་དུས་ཡུན་རིང་པོར་རྩོམ་
པ་པོའི་རང་སྟོབས་ཀྱི་རྣམ་དཔྱོད་ཀྱི་རྩལ་དང་ནུས་པ་ལ་དགོས་ངེས་ཀྱི་སྣང་
ཆེན་མ་བྱས་ལ་རྟོག་དཔྱོད་ཞིབ་འཇུག་ནན་ཏན་ཞིག་ཀྱང་མ་བྱས་སོ། ། །
རྩོམ་རིག་སྒྱུ་རྩལ་ནི་སྤྱི་ཚོགས་འཚོ་བ་ལས་བྱུང་ནའང་སྤྱི་ཚོགས་འཚོ་བ་ནི་
རྩོམ་རིག་མ་ཡིན་ཏེ། མི་རྣམས་ཀྱིས་འཚོ་བ་ལ་རྒྱུས་ལོན་བྱས་ཀྱང་སྒྱུ་རྩལ་གྱི་
སྒོ་ནས་འཚོ་བ་མཚོན་ཐུབ་པའི་ངེས་པ་མེད་དེ། སྤྱི་ཚོགས་འཚོ་བའི་ནང་ན་
སྒྱུ་རྩལ་གྱི་གཏེར་རྫས་ཕུན་སུམ་ཚོགས་པ་མཆིས་ཀྱང་། གལ་སྲིད་སྒྱུ་རྩལ་
གཏེར་རྫས་ལ་རྟོག་དཔྱོད་ཀྱི་རྣམ་རིག་དང་སྒྱུ་རྩལ་གྱི་མཚོན་བྱེད་ཐབས་ཚུལ་
མེད་ན་འཚོ་བར་ཡུན་རིང་ཟབ་ཞུགས་བྱས་ཀྱང་སྔར་བཞིན་རྩོམ་རིག་བསྟན་
བཅོས་གསར་རྩོམ་བྱེད་མི་ཐུབ་སྟེ། རྩོམ་རིག་འཚོ་བ་ལས་བྱུང་ཡང་སྤྱི་ཚོགས་
འཚོ་བ་དང་ཐ་དད་ཅིང་རང་རྐྱ་བའི་སྒྱུ་རྩལ་གྱི་འཇིག་རྟེན་གསར་པ་ཞིག་ཡིན་
ནོ། ། རྩོམ་རིག་བསྟན་བཅོས་གསར་དུ་བརྩམས་པ་ནས་སྒྱུ་རྩལ་སྣང་བརྙན་ལ་
ཚེ་སྲོག་གསར་བ་ཞུགས་པ་ཡིན། །
སྒྱུ་རྩལ་གྱི་ཚེ་སྲོག་གསར་སྐྲུན་བྱེད་མཁན་རྩོམ་པ་པོ་ནི་སྒྱུ་རྩལ་ལས་སྣོན་
གྱི་བཟོ་གྲྭ་ཞིག་དང་འདྲ་སྟེ་རྩོམ་པ་པོས་མཐོང་ཐོས་རེག་གསུམ་དུ་གྱུར་པའི་སྤྱི་
ཚོགས་འཚོ་བའི་འཕོ་འགྱུར་གྱི་སྣང་ཚུལ་སྣ་ཚོགས་བརྗོད་བྱར་བཟུང་སྟེ་དེ་དག་
ལ་རིག་པས་ལས་སྣོན་ཕྲ་རགས་སྣ་ཚོགས་ཀྱིས་བཙོ་སྦྱང་བྱས་ཏེ་བསྟན་བཅོས་ཀྱི་
རྣམ་པར་སྦྱོར་ཞིང་སྐྲུན་པ་ཞིག་ཡིན། རྩོམ་པ་པོའི་སྒྱུ་རྩལ་གསར་སྐྲུན་གྱི་རྣམ་
དཔྱོད་རིག་པའི་རྩལ་ཆེ་ཆུང་གི་རྐྱེན་གྱིས་བསྟན་བཅོས་ཀྱི་སྒྱུ་རྩལ་ཆུ་ཚད་ལའང་
35



མཐོ་དམན་རབ་འབྲིང་གི་ཁྱད་པར་སྣ་ཚོགས་འབྱུང་།
རང་སྟོབས་ཀྱི་ནུས་པ་བྱ་བ་མིའི་རིགས་ཀྱི་ལྷན་སྐྱེས་ཀྱི་སེམས་ཤུགས་ཏེ་
ཧུར་བརྩོན་དང་རང་རྟོགས་ཀྱི་ནུས་པ་ལ་བྱ་བའོ། །རང་རྟོགས་ཀྱི་རང་སྟོབས་
ནི་མིའི་རིགས་ཀྱི་ཐུན་མིན་ རང་ བཞིན་གྱི་ནུས་པ་ཞིག་ཡིན། རྩོམ་པ་ པོས་
གསར་རྩོམ་གྱི་ཕྱག་ལས་བྱེད་པ་ནི་སྤྱི་ཚོགས་འཚོ་བའི་དོན་རྣམས་འགྱུར་མེད་
འདྲ་བཤུས་སུ་མཚོན་པ་ཞིག་གཏན་ནས་མ་ཡིན་ཏེ། རྣམ་དཔྱོད་རིག་པའི་
རང་སྟོབས་ཀྱིས་གསར་སྐྲུན་བྱེད་པ་ཞིག་ཡིན། ནང་འཛིན་པ་སེམས་ཀྱིས་ཕྱི་
གཟུང་བ་དངོས་པོའི་འཇིག་རྟེན་མཚོན་ཐུབ་པ་ སྟེ། ཕྱི་དངོས་པོའི་འཇིག་
རྟེན་འདུ་ཤེས་སུ་སྣང་ཐུབ་པར་མ་ཟད་གསར་སྐྲུན་ཡང་བྱེད་ཐུབ་བོ། ། མར་
ཁེ་ སིས་དབྱིན་ཇིའི་སྙན་ངག་པ་ཆེན་མོ་མེར་ཏོན་གྱིས་བརྩམས་པའི་《 ལྷའི་་
དགའ་ཚལ་ལས་སྤྲུགས་པ་》ཞེས་པའི་སྙན་ངག་གི་བསྟན་བཅོས་ཆེན་མོ་གླེང་
མོལ་བྱེད་སྐབས། བརྗོད་བྱ་སྤྱི་ཚོགས་འཚོ་བ་ཁོའི་རང་སྟོབས་ཀྱི་རྣམ་དཔྱོད་
རིག་པའི་ནུས་པ་ལ་བརྟེན་ནས་མཛེས་རྟོག་ཏུ་མངོན་པར་མཚོན་པ་ལ་ཁས་ལེན་
མཛད་ཅིང་། མེར་ཏོན་གྱིས་ དཔྱིད་ཀྱི་དར་འབུས་ དར་སྐུད་སྐྱུག་པ་ལྟར་་
《ལྷའི་དགའ་ཚལ་ལས་སྤྲུགས་པ་》ཞེས་པའི་སྙན་ངག་འདི་བརྩམས་པ་ནི་ཁོའི་
ལྷན་སྐྱེས་ཀྱི་རྣམ་རིག་གི་སྟོབས་ཤུགས་ཕྱིར་མངོན་པ་ཞིག་ཡིན་།ཞེས་གསུངས་
པ་ལྟ་བུ་ཡིན། མར་ཁེ་སིས་དར་སྐུད་དེ་བསྟན་བཅོས་ཀྱི་དཔེར་བཞག་པ་ཇི་
བཞིན། དར་སྐུད་ནི་དར་འབུས་རང་གི་ཚེ་སྲོག་གི་རྒྱུན་སྐྱོང་བར་ཕན་པའི་
སྲིན་ཤིང་ལོ་མ་བཟའ་སྐྱུག་བྱེད་པའི་རྩོལ་བར་བརྟེན་ནས་དར་སྐུད་གྲུབ་པ་
དང་། དེ་བཞིན་དུ་རྩོམ་རིག་བསྟན་བཅོས་ཀྱང་རྩོམ་པ་པོས་རང་གི་བསམ་
པའི་ཆགས་སྡང་དང་སྒྱུ་རྩལ་གྱི་བློ་དང་རིག་པས་སྤྱི་ཚོགས་འཚོ་བར་ལས་སྣོན་
སྣ་ཚོགས་བྱེད་པའི་རྩོལ་བ་ལ་བརྟེན་པའི་གྲུབ་འབྲས་ཉིད་དོ། །
རྩོམ་རིག་སྒྱུ་རྩལ་གྱི་བརྗོད་བྱ་སྤྱི་ཚོགས་འཚོ་བ་དང་བྱེད་པོ་རྩོམ་པ་པོའི་
ཆགས་ སྡང་དང་རྣམ་དཔྱོད་རིག་པའི་རྐྱེན་གཉིས་ཀྱི་དབང་དུ་འགྲོ་ངེས་ཏེ།
རྩོམ་རིག་དང་སྤྱི་ཚོགས་འཚོ་བའི་རྒྱུ་འབྲས་ཀྱི་འབྲེལ་བ་ལ་མཐོང་ཆེན་བྱེད་
36



དགོས། རྩོམ་རིག་གི་བརྗོད་བྱའི་དབང་གིས་དེ་ལ་ཡུལ་གྱི་རང་བཞིན་ལྡན་པ་
དང་རྩོམ་པ་པོའི་དབང་གིས་དེ་ལ་ཡུལ་ཅན་གྱི་སེམས་པའི་རང་བཞིན་ལྡན་པ་
ཞིག་དང་དེ་དག་གཞི་གཅིག་ ཏུ་ འགྱུར་བ་རྒྱུན་འཁྱོངས་བྱེད་དགོས། ། དེར་
བརྟེན་དངོས་གཙོ་ཚུར་སྣང་སྨྲ་བ་རྒྱུན་འཁྱོངས་དང་ཕྱི་རོལ་དངོས་ཡོད་ལ་བརྩི་
སྲུང་བྱེད་པ་གཞིར་བཟུང་སྟེ་རྩོམ་པ་པོའི་རང་སྣང་ལྷན་སྐྱེས་ཀྱི་རང་སྟོབས་ཀྱི་
ནུས་པ་ལ་བརྩི་བཀུར་དང་མཐོང་ཆེན་བྱེད་དགོས།
གཉིས་པ། རྩོམ་པ་པོས་རྟོག་སྣང་གི་འཆར་སྒོ་ལ་བརྟེན་
ནས་སྣང་བརྙན་གསར་སྐྲུན་བྱེད་པ།
སྒྱུ་རྩལ་གྱི་རྟོག་སྣང་གི་འཆར་སྒོའི་རིག་པ་ནི་བརྗོད་བྱ་སྤྱི་ཚོགས་འཚོ་བ་
རྩོམ་རིག་སྒྱུ་རྩལ་གྱི་སྣང་བརྙན་དུ་སྐྲུན་པའི་མཚམས་སྦྱོར་གྱི་རིག་པའི་དངོས་
སྟོབས་ཡིན། རྟོག་སྣང་གི་འཆར་སྒོ་མེད་ན་རྩོམ་རིག་གསར་རྩོམ་བྱ་ཐབས་མེད་
པས། སྒྱུ་རྩལ་རྟོག་སྣང་གི་རིག་པས་དངོས་ཡོད་འཚོ་བ་ནང་སེམས་སུ་གསར་
སྐྲུན་བྱེད་དགོས་ཏེ། ཐོག་མར་རྟོག་སྣང་གི་བློའི་འཆར་སྒོ་ལ་བརྟེན་ནས་
བརྗོད་དོན་སྣ་ཚོགས་ཀྱི་གཟུགས་དང་རྣམ་པ་སྣ་ཚོགས་པར་རྟོག་བཟོ་གསར་
སྐྲུན་གསོན་ཉམས་ལྡན་པར་བྱེད་དགོས། གོར་ཅི་ཡིས་སྒྱུ་རྩལ་ནི་རྟོག་སྣང་གི་
འཆར་སྒོ་ལ་བརྟེན་ནས་བསྐྲུན་པའོ་8)ཞེས་གསལ་བར་བསྟན་པ་ལྟར། རྩོམ་
པ་པོས་སྒྱུ་རྩལ་རྟོག་སྣང་གི་འཆར་སྒོ་ཕུན་སུམ་ཚོགས་པར་སྤེལ་ཏེ་སྒྱུ་རྩལ་སྣང་
བརྙན་རྟོག་བཟོ་གསར་སྐྲུན་བྱེད་པ་ནི་རྩོམ་པ་པོའི་གསར་རྩོམ་གྱི་རིག་པའི་བྱེད་
ལས་དང་རོང་སྟོབས་ཀྱི་ནུས་པ་མངོན་པ་ཡིན། སྤྱིར་རྩོམ་པ་པོ་སོ་སོའི་སྒྱུ་
རྩལ་རྟོག་སྣང་གི་འཆར་སྒོའི་རིག་སྟོབས་ལ་དྲག་ཞན་གྱི་ཁྱད་པར་དང་སྒྱུ་རྩལ་
རྟོག་བཟོའི་བློ་བཀོད་ཀྱི་རྩལ་ལའང་ཁྱད་པར་ཆེའོ། ། སོ་སོའི་སྒྱུ་རྩལ་རང་
གཤིས་ལ་ཁྱད་པར་མཆིས་སྟབས་རྟོག་སྣང་གི་འཆར་སྒོ་དང་བློ་བཀོད་ལའང་
37



ཁྱད་པར་ཤིན་ཏུ་ཆེ་བར་འདུག དེར་བརྟེན་རྩོམ་རིག་བསྟན་བཅོས་ཀྱི་ངོས་
ནས་ཁྱད་པར་དེ་དག་སྒྱུ་རྩལ་སྣང་བརྙན་གྱི་རང་གཤིས་དང་རྩོམ་གཤིས་ཀྱི་རྣམ་
པར་མངོན་ནོ། །
རྩོམ་པ་པོའི་ཞབས་ཟུང་གི་འདེགས་འཇོག་ས་གཞི་ཆེན་པོའི་ངོས་སུ་སྤོ་ལ།
ནང་སེམས་ཀྱི་རྟོག་འཆར་མཐོ་ནམ་མཁའི་དབྱིངས་སུ་སྐྱོད་པས། གལ་སྲིད་
སྒྱུ་རྩལ་རྟོག་སྣང་གི་འཆར་སྒོ་མེད་ན་རྩོམ་རིག་ཅེས་པ་ཉིན་མོའི་སྐར་མའི་རྗེས་
སུ་འགྲོ། དེར་བརྟེན་སྒྱུ་རྩལ་གྱི་བློ་ངོ་མཚར་ཞིང་ཕུན་སུམ་ཚོགས་པར་མ་ལྡན་ན་
རྩོམ་རིག་བསྟན་བཅོས་ཀྱི་མཛེས་ཉམས་ཤོར་འགྲོ་ཞིང་ཡིད་དབང་འགུགས་མི་
ནུས་པས། རྩོམ་པ་པོའི་རང་སྟོབས་ཀྱི་རྣམ་རིག་གིས་བསླངས་པའི་སྒྱུ་རྩལ་
རྟོག་སྣང་གི་འཆར་སྒོའི་བློ་བཀོད་ཕུན་སུམ་ཚོགས་པར་སྤེལ་ཐུབ་མིན་ལ་མངོན་
པར་རག་ལས་སོ། །
རྩོམ་རིག་གསར་རྩོམ་ནི་འཚོ་བ་དངོས་ལ་ལད་ཟློས་ཙམ་གྱི་ལས་སླ་མོ་ཞིག་
རྩ་བ་ནས་མ་ཡིན་པར་རྩོམ་པ་པོས་དངོས་ཡོད་འཚོ་བའི་ཉམས་ལེན་རྒྱ་ཆེ་་
གཏིང་ཟབ་ཏུ་བྱས་པའི་ཉམས་རྟོགས་ལས་རྙེད་པའི་རང་སྟོབས་ཀྱི་བློ་གྲོས་དང་
རྟོག་སྣང་གི་འཆར་སྒོ་ཕུན་སུམ་ཚོགས་པར་སྤེལ་ཏེ་དངོས་ཡོད་སྤྱི་ཚོགས་འཚོ་བ་
དཔེར་མཚོན་གྱི་སྣང་བརྙན་དུ་བསྐྲུན་ཏེ་མཚོན་པ་ཞིག་ཡིན།
གསུམ་པ།
སྣང་བརྙན་གྱི་རྣམ་པའི་རིགས་
སྣ་མང་དུ་འབྲི་བ།
སྣང་བརྙན་ནི་རྩོམ་པ་པོའི་ཆགས་སྡང་དང་རྣམ་ རིག་ གི་ སྟོབས་ཀྱིས་་་
གསར་དུ་བསྐྲུན་པ་ཞིག་སྟེ། རྩོམ་པ་པོས་ཐད་ཀར་འཚོ་བ་དངོས་ཀྱི་རྣམ་པ་
དཔེར་བཟུང་སྟེ་སྣང་བརྙན་སྐྲུན་ཞིང་། ཤུགས་བསྟན་གྱི་རྣམ་པར་སྦྱར་ནས་
སྣང་བརྙན་གསར་སྐྲུན་ཡང་བྱེད་ལ། དེ་མིན་དུས་རྒྱུན་དུ་རྣམ་པ་དངོས་དང་



ཡང་ན་བརྗོད་བྱའི་འགྱུར་ཉམས་ཀྱི་རྣམ་པའི་ཚུལ་ལ་བརྟེན་ནས་སྣང་བརྙན་
གསར་སྐྲུན་བྱེད་དོ། །
སྣང་བརྙན་གྱི་རིགས་སྣ་ཚོགས་སུ་བྱུང་བ་ནི་རྩོམ་རིག་གསར་རྩོམ་གྱི་རང་
སྟོབས་ཀྱི་རིག་པའི་ནུས་རྩལ་ཕུན་སུམ་ཚོགས་པའི་རྟགས་ཡིན།
སྣང་བརྙན་གྱི་རིགས་སྣ་ཚོགས་སུ་སྐྲུན་པར་བཅད་པ་ངེས་ཅན་ཞིག་མེད་
ལ། རིགས་སོ་སོའི་རྣམ་པའི་དཔེ་ཙམ་ཞིག་གཤམ་དུ་བཀོད་པ་ལྟ་བུའོ། །
གཅིག དོན་དངོས་རིས་འབྲི་བྱེད་པའི་རིགས།
རྩོམ་རིག་བསྟན་བཅོས་ཕལ་མོ་ཆེ་ནི་སྤྱི་ཚོགས་འཚོ་བ་ཐད་ཀར་རིས་འབྲི་
བྱས་པ་ཞིག་ཡིན། དུས་རབས་དང་མི་རིགས་མི་འདྲ་བ་དང་། ཆབ་སྲིད་ཀྱི་
ལྟ་བ་དང་མི་ཆོས་ཚུལ་ལུགས་ཀྱི་འདུ་འཛིན་ཐ་དད་པ་དང་། ལས་དབང་
དང་རང་གཤིས་ཐ་དད་པའི་མོས་པ་སྣ་ཚོགས་ཀྱི་མི་སྣའི་སྣང་བརྙན་རིས་འབྲི་
བྱེད་པ་དང་ཡུལ་སྲོལ་གོམས་གཤིས་ཐ་དད་པ་སོགས་ཀྱི་དངོས་ཡོད་སྤྱི་ཚོགས་ཀྱི་
འགལ་འདུ་སྣ་ཚོགས་རིས་སུ་འབྲི་བ་སྟེ། མདོར་ན་ནང་སེམས་ཀྱི་དགའ་སྡུག་
སྐྱོ་གསུམ་གྱི་སྣང་ཚུལ་སྣ་ཚོགས་མངོན་པར་རིས་འབྲི་བྱེད་དེ། དཔེར་ན་ལུའུ་
ཞུན་གྱིས་《 ཁུང་དབྱི་ཅི་》ཞེས་པའི་སྒྲུང་ཐུང་དུ་མི་སྣ་གཙོ་བོ་ཁུང་དབྱི་ཅིས་སྡུག་
བསྔལ་མྱངས་པའི་ལས་དབང་ལ་བརྟེན་ནས་རང་རྒྱལ་གྱི་བཀས་བཀོད་རྒྱུད་
འཛིན་སྤྱི་ཚོགས་ཀྱི་སློབ་གསོ་རྙིང་བའི་གཞུང་རྒྱུགས་སྤྲོད་ལེན་གྱི་ལམ་ལུགས་
ཀྱིས་ཤེས་ཡོན་ཅན་རྣམས་ལ་མནར་གཅོད་བཏང་བའི་སྡུག་བསྔལ་གྱི་སྣང་ཚུལ་
དངོས་ཐད་ཀར་རིས་སུ་ཐོན་པར་བྲིས་པ་ལྟ་བུ་དང་། ཆིན་རྒྱལ་རབས་ཀྱི་རྩོམ་པ་
པོ་ཝུའུ་ཅིན་ཙིའི་ཟུར་ཟའི་སྒྲུང་རྩོམ་《མཁས་པའི་གླིང་གི་གཏམ་རྒྱུད་》( f# #k ཙ
# )ཅེས་པར་གཞུང་རྒྱུགས་སྤྲོད་ལེན་གྱི་ལམ་ལུགས་རྙིང་བར་དགག་པ་མཐར་
ཕྱིན་བརྒྱབ་ཡོད། དེ་དག་གི་དུས་རབས་མི་གཅིག་ལའང་རང་རྒྱལ་གྱི་གཞུང་
རྒྱུགས་སྤྲོད་ལེན་གྱི་ལམ་ལུགས་རྙིང་བ་བརྗོད་བྱར་བཟུང་བ་འདྲ་སྟེ། གཞུང་



རྒྱུགས་འཕྲོད་དེ་མིང་དང་གོ་གནས་ ཐོབ་མཁན་ཏེ་ཅེའུ་རིན་དང་ཧྲན་ ཅིན།
རྒྱུགས་མ་འཕྲོད་པས་ཕམ་ནས་ཐ་མར་ལྷུང་ཞིང་མིང་གི་ལྷག་མར་གྱུར་པའི་ཁུང་
དབྱི་ཅིས་ད་རུང་རང་གི་ལ་རྒྱ་སྲུང་བ་དང་། ཡང་ན་མིང་ཐོབ་གོ་གནས་ཀྱི་
མངོན་པར་མཐོ་བ་ཁོ་ནར་བརྩོན་པ་ལས་དྲིན་ཆེན་ལ་དྲིན་ལོག་འཇལ་མཁན་
ཁཱང་ཀྲོ་རིན་སོགས་ཀྱི་མི་སྣའི་སྣང་བརྙན་རང་གཤིས་གསོན་ཉམས་ལྡན་པར་
བསྐྲུན་པ་དེ་དག་ནི་བཀས་བཀོད་རྒྱུད་འཛིན་སྤྱི་ཚོགས་ཀྱི་ཤེས་ཡོན་ཅན་རྣམས་
ལམ་ལུགས་རྙིང་བའི་སྡུག་བསྔལ་གྱིས་གདུངས་པའི་ལོ་རྒྱུས་རྣམས་མེ་ལོང་དུ་
ཤར་བཞིན་རིས་འབྲི་བྱས་ཡོད།
གཉིས།
ཡུལ་ལྗོངས་ཀྱི་རྣམ་པ་རིས་སུ་འབྲི་བའི་རིགས།
རྩོམ་རིག་བསྟན་བཅོས་སུ་རི་ལུང་རྩི་ཤིང་མེ་ཏོག་སོགས་རིས་སུ་བྲིས་པ།
ཡུལ་ལྗོངས་ཀྱི་མཛེས་རྣམ་གྱིས་ནང་སེམས་ཀྱི་འགྱུར་བ་བསླངས་ཏེ་ཕྱི་དངོས་
པོའི་འཇིག་རྟེན་ནང་སེམས་ཀྱི་འཇིག་རྟེན་མཚོན་བྱེད་དུ་བཀོད་ནས་ཡུལ་་་
ལྗོངས་ཀྱི་རྣམ་པ་གསོན་ཉམས་ལྡན་པར་རིས་འབྲི་བྱེད་དེ། དཔེར་ན་མའོ་ཙེ་
ཏུང་གི་སྙན་རྩོམ་《དཔྱིད་འགོའི་མེ་ཏོག་ལ་བསྟོད་པ་》ཞེས་པས་དཔྱིད་འགོའི་
མེ་ཏོག་གི་ཉམས་རིས་སུ་བྲིས་པར། རྩོམ་པ་པོས་བུ་ཡུག་འུར་འུར་དུ་འཚུབ་
པ་དང་གྲང་ངར་ཤུར་ཤུར་དུ་ལྡང་བའི་དུས་སུ་དཔྱིད་འགོའི་མེ་ཏོག་བུ་ཡུག་གི་
འཚུབ་མ་དང་གྲང་ངར་ལ་ཞུམ་པ་མེད་པར་རང་ཉམས་རྔམ་སྟོན་བྱེད་ཕོད་པའི་
སྙིང་སྟོབས་དང༌། རང་བློ་ཁེངས་སྐྱུངས་སུ་གནས་པ་དང་རྩི་ཤིང་མེ་ཏོག་
གཞན་དང་ལྷན་དུ་དཔྱིད་ཀྱི་དཔལ་ཡོན་ལ་མངོན་པར་ལོངས་སུ་སྤྱོད་པའི་སྤྲོ་
སྣང་མཚོན་ཡོད་ཅིང་། དེའི་དཔའ་ཞིང་བརླིང་བའི་ཡ་རབས་ཀྱི་སྤྱོད་བཟང་
དང་ཁེངས་སྐྱུངས་ཞི་དུལ་དུ་གནས་པའི་དཔྱིད་འགོའི་མེ་ཏོག་གི་རང་གཤིས་
གཙང་མའི་ཉམས་དང་དཔལ་ཡོན་རིས་སུ་ཐོན་པར་བྲིས་པས། ཤུགས་་་་
.. 40



རྟོགས་སུ་འབྱོར་མེད་གྲལ་རིམ་གསར་བརྗེ་བའི་ཞུམ་པ་མེད་པའི་འཐབ་འཛིང་
གི་སྙིང་སྟོབས་དང་ཁེངས་སྐྱུངས་བག་ཡོད་དང་གཞུང་སེམས་ཆེ་ལ་སྒེར་སེམས་
མེད་པའི་ཡ་རབས་དམ་པའི་རང་གཤིས་བཟང་པོ་དང་མིའི་རིགས་ཡོངས་ལ་
བཅིངས་འགྲོལ་གྱི་བསམ་པ་རླབས་པོ་ཆེའི་གཟི་བརྗིད་མངོན་པར་མཚོན་ཡོད།
དེར་བརྟེན་རྩོམ་རིག་བསྟན་བཅོས་ཀྱི་རང་བྱུང་ཁམས་ཀྱི་ལྗོངས་རིས་ནི་རང་
བྱུང་གི་སྣང་ཚུལ་ཁོ་ན་ཙམ་མ་ཡིན་པར་རྩོམ་པ་པོའི་སྒྱུ་རྩལ་རྟོག་སྣང་དང་
མཛེས་རྟོག་ཕུགས་བསམ་གྱི་རྣམ་པར་སྦྱར་བའི་མི་གཤིས་ཀྱི་རང་བཞིན་ཅན་དུ་
བསྐྲུན་པའི་རང་བྱུང་གི་རྣམ་པ་ཞིག་ཡིན།
གསུམ།
ཡིད་ཀྱི་འགྱུར་བ་རིས་སུ་འབྲི་བའི་རིགས།
རྩོམ་རིག་བསྟན་བཅོས་སུ་རྩོམ་པ་པོའི་རང་སྣང་ཡུལ་ཅན་གྱི་ཆགས་སྡང་
གི་སེམས་ཀྱི་འགྱུར་བ་བརྗོད་པ་རྩོམ་རིག་གི་རྩ་བའི་རང་བཞིན་ཡིན། རྩོམ་
རིག་བསྟན་བཅོས་ཀྱི་བརྗོད་བྱ་དངོས་པོ་དང་སྤྱི་ཚོགས་ཀྱི་སྣང་ཚུལ་མཐའ་དག་
ལ་ཆགས་སྡང་གི་སེམས་ཀྱིས་མ་བརླན་པ་གཅིག་ ཀྱང་མེད། རྩོམ་པ་པོའི་་
ཆགས་སྡང་གི་སེམས་ནི་མི་སྒེར་རང་དང་སྤྱི་ཚོགས་ཐུན་མོང་སྤྱི་ལ་གཏོགས་པའི་
རང་བཞིན་ཞིག་ཡིན། རྩོམ་རིག་སྒྱུ་རྩལ་པའི་ངག་སྒོ་ལས་ཐོན་པའི་གཏམ་ནི་
དོན་དངོས་སུ་སྤྱི་ཚོགས་ཐུན་མོང་གི་གཏམ་དུ་ངེས་ལ། ཁོའི་དབང་ཤེས་ཀྱི་
རྣམ་རིག་གསལ་ཞིང་རྣོ་བ་དང་ཉམས་རྟོགས་ཀྱི་བློ་ཟབ་ཅིང་རྒྱ་ཆེ་བ་དག་གིས་
ཆགས་སྡང་གི་སེམས་སྤྱི་ཚོགས་རང་བཞིན་གྱི་དོན་སྙིང་ལྡན་པར་སྐྱེད་པ་ཞིག་
ཡིན། ཆགས་སྡང་གི་སེམས་རྒྱུད་སྙན་ངག་པ་རང་ལ་གཏོགས་ཀྱང་དེའང་
བརྗོད་བྱ་དངོས་པོའི་རྣམ་པར་བརྟེན་ནས་སྐྱེས་ཤིང་འཕེལ་བས་བརྗོད་བྱའི་
དངོས་པོ་མཛེས་རྟོག་ཕུགས་བསམ་གྱི་རྣམ་པར་བཀོད་དོ། །
ཡིད་བརྗོད་རང་བཞིན་གྱི་བསྟན་བཅོས་སུ་ནང་སེམས་ཀྱི་འགྱུར་བ་དང་



ཕྱི་དངོས་པོའི་སྣང་ཚུལ་འོ་ཆུ་ལྟར་འདྲེས་པའི་སྣང་བརྙན་གསོན་ཉམས་ལྡན་
ཞིང་ཡིད་དབང་འགུགས་པ་ཞིག་བསྐྲུན་པ་དང་། དེའི་གསར་སྐྲུན་གྱི་ནུས་
པས་སྤྱི་ཚོགས་འཚོ་བའི་ཉམས་རྟོགས་ཀྱི་སྣང་ཚུལ་མཐའ་དག་ཡིད་ཀྱི་རྟོག་སྣང་
གི་འཆར་སྒོ་ལ་བརྟེན་ནས་མཛེས་རྟོག་གི་སྣང་ཚུལ་སྣ་ཚོགས་ཀྱི་རྣམ་པར་བསྐྲུན་
ནོ། ། མདོར་ན་སྤྱི་ཚོགས་འཚོ་བའི་ཉམས་རྟོགས་ཀྱིས་བསླངས་པའི་ཆགས་
སྡང་གི་སེམས་དེ་ཉིད་སླར་ཡང་སྣང་བརྙན་དུ་བསྐྲུན་ཏེ་དངོས་རྣམ་བྱེ་བྲག་པའི་
རྣམ་པའི་གཟུགས་སུ་མཚོན་ནོ། །
བཞི།
རྟོག་ངོའི་འཕྲུལ་སྣང་རིས་སུ་འབྲི་བའི་རིགས།
གཏི མ་རྒྱུད་དང་། གནའ་གཏམ་བྱིས་སྒྲུང་དང༌། ལྷ་སྒྲུང་ཡང་ན་ལྷ་སྒྲུང་གི་
ཉམས་ཐོན་པའི་བསྟན་བཅོས་གཞན་དག་（དཔེར་ན་ཚན་རིག་གི་རྟོག་ངོའི་འཕྲུལ་སྣང་
བརྗོད་པའི་བསྟན་བཅོས) གི་བརྗོད་བྱའི་མི་སྣ་དང་དོན་བྱུང་རྣམས་དངོས་ཡོད་འཚོ་
བར་རྩ་བ་ནས་འབྱུང་མི་སྲིད་པ་རྐྱང་རྐྱང་བྲིས་པས་རྩོམ་རིག་གི་རྩ་བའི་འབྱུང་
ཁུངས་སྤྱི་ཚོགས་འཚོ་བའི་ལྟ་བ་དང་ཡོངས་སུ་འགལ་བར་སྣང་། དོན་དངོས་
སུ་བསྟན་བཅོས་དེ་དག་གིས་འཕྲུལ་སྣང་དང་ལྷ་སྒྲུང་སོགས་ཀྱི་དངོས་ཡོད་ལས་
འདས་པའི་རྣམ་པ་ཀྱག་ཀྱོག་གི་སྒོ་ནས་དངོས་ཡོད་འཚོ་བའི་འགལ་འདུ་སྣ་
ཚོགས་དང་མི་རྣམས་ཀྱི་ནང་སེམས་ཀྱི་རེ་འདུན་སྣ་ཚོགས་ཐབས་ཀྱིས་ཤུགས་
བསྟན་དུ་མཚོན་ཡོད། དཔེར་ན་《 ནུབ་ཕྱོགས་སུ་སྐྱོད་པའི་གཏམ་རྒྱུད་》ཞེས་
པའི་སྒྲུང་རྩོམ་དུ་ལྷ་དང་ལྷ་ཡུལ་དང་འདྲེ་གདོན་སྣ་ཚོགས་ཀྱི་གཏམ་རྒྱུད་ལ་
བརྟེན་ནས་སྤྲེལ་མགོ་ཅན་སུང་ཨུ་གུང་གི་རྫུ་འཕྲུལ་བསམ་གྱིས་མི་ཁྱབ་པ་ལས་
མིས་ངོ་ལོག་རྒྱབ་གཏོད་བྱེད་འདོད་ཀྱི་བག་ཉལ་གྱི་རང་གཤིས་ཤུགས་བསྟན་དུ་
མངོན་ཡོད་དེ། དཔེར་ན་ལྷ་ཡུལ་དང་ལྷའི་ཕོ་བྲང་དཀྲིགས་པ་དང་གདོན་
འདྲེ་སྣ་ཚོགས་ལ་འཐབ་ནས་བཏུལ་བ་སོགས་ཀྱི་ཤུགས་ལས་བཀས་བཀོད་རྒྱུད་
འཛིན་སྤྱི་ཚོགས་ཀྱི་སྲིད་དབང་སྒེར་སྤྱོད་ཀྱི་དབང་སྒྱུར་ལ་མི་འདོད་པ་དང་དེར་



ངོ་རྒོལ་དང་འཐབ་རྩོད་བྱེད་འདོད་པའི་བག་ཉལ་གྱི་སེམས་ཁམས་འཁྱོགས་
བརྗོད་ཀྱི་སྒོ་ནས་མངོན་པར་མཚོན་པ་མ་ཟད། རྒྱ་ཆེའི་ངལ་རྩོལ་མི་དམངས་
ཀྱི་བཙན་དབང་ལ་ངོ་རྒོལ་བྱེད་པའི་སྙིང་སྟོབས་ཀྱང་མངོན་པར་མཚོན་ཡོད།
བསྐལ་བ་ཡ་ཐོག་གི་ལྷ་སྒྲུང་དུ་མིའི་རིགས་ཀྱིས་རང་བྱུང་ཁམས་ལ་
འཐབ་རྩོད་བྱས་པའི་དཔའ་པོའི་ལོ་རྒྱུས་དང་མི་རྣམས་བྱིས་བློའི་དུས་རབས་སུ་
གནས་པའི་གདོད་མའི་འདུ་ཤེས་ཀྱི་སྙིང་སྟོབས་དེ་འཕྲུལ་སྣང་གི་རྣམ་པར་་
མཚོན་ཡོད། དཔེར་ན། སྤྲེའུ་བྱང་ཆུབ་སེམས་དཔའ་དང་བྲག་སྲིན་མོའི་
གཏམ་རྒྱུད་ལས་གདོད་མའི་དུས་ཀྱི་བོད་མི་ཚོས་རང་རིགས་ཀྱི་ཡང་མེས་རྣམས་
ཀྱི་ཐོག་མའི་འབྱུང་ཁུངས་ལ་སྤོབས་པ་ཆེན་པོས་སྒྲོ་འདོགས་ཀྱི་རིག་པས་དཔོག་
པའི་སྙིང་སྟོབས་མཚོན་ཡོད་པ་ལྟ་བུའོ། ། མར་ཁེ་སིས་ལྷ་སྒྲུང་གང་ཡིན་ཚང་ .
མས་རྟོག་སྣང་གི་འཆར་སྒོ་ལ་བརྟེན་ནས་རང་བྱུང་གི་སྟོབས་ཤུགས་འདུལ་ཞིང་
དེ་ལ་དབང་མངའ་བར་བྱས་ཏེ། རང་བྱུང་གི་སྟོབས་ཤུགས་སྣང་བརྙན་གྱི་
གཟུགས་སུ་སྐྲུན་པར་བྱས་སོ། །ཞེས་པ་དང༌། ཡང་ལྷ་སྒྲུང་བྱ་བ་མི་དམངས་
ཀྱི་རྟོག་སྣང་གི་འཆར་སྒོ་ལ་བརྟེན་ཏེ་རང་རྟོགས་མ་ཡིན་པའི་སྒྱུ་རྩལ་གྱི་ཐབས་
སུ་བཀོད་ཅིང་བསྐྲུན་པའི་རང་བྱུང་དང་སྤྱི་ཚོགས་ཀྱི་རྣམ་པ་དངོས་ཡིན་(9
ཞེས་གསུངས་པ་ལྟ་བུ་ཡིན། ལྷ་འདྲེའི་སྣང་བརྙན་བསྐྲུན་ཅིང་གཏམ་རྒྱུད་
ཀྱང་སྣ་ཚོགས་པར་བསྒྲིགས་པ་ལ་ཁུངས་བཅོལ་རྒྱུ་མེད་དེ་རྟོག་སྣང་གི་འཆར་
སྒོའི་རླུང་རྟ་མཁའ་ལ་བསྐྱོད་པ་བཞིན་ཕྱག་གཅིག་ནས་ཕྱག་སྟོང་གི་བར་དང་
གདོང་གཅིག་ནས་གདོང་བཞི་དང་གདོང་དྲུག་དང་བཅུ་གཅིག་ཞལ་ སོགས་
འཕྲུལ་སྣང་གི་སྒྲོ་འདོགས་རབ་ཏུ་སྤེལ་བ་ལྟ་བུའོ། ། མཁའ་ལ་འཕུར་བ་དང་
ས་རུ་འཛུལ་བ། མཐུ་དང་ནུས་པ་བསམ་གྱིས་མི་ཁྱབ་པའི་མི་སྣ་དང་དོན་
བྱུང་རབ་དང་རིམ་པ་བསྐྲུན་པའི་རྩ་བ་བརྗོད་སྙིང་གི་མདའ་མོ་ནི་སྤྱི་ཚོགས་
འཚོ་བའི་སྣང་ཚུལ་གྱི་འབེན་ལ་གནད་དུ་བསྣུན་པའོ། །
4.3



ལྔ། འུད་ཀྱིས་སྒྲོ་བཏགས་ཏེ་འབྲི་བའི་རིགས།
རྩོམ་རིག་བསྟན་བཅོས་གང་མང་ལ་བལྟས་ཙ་ན་ངོ་མཚར་ཞིང་དགོད་བྲོ་
བ་དང་གནས་ལུགས་ལ་མ་ངེས་ཀྱང་ངོ་མཚར་བའི་སྣང་བ་སྐྱེད་པ། དེ་དག་
ལས་དངོས་དོན་གྱི་བདེན་པ་མི་འདོན་པར་སྤྱི་ཚོགས་ཀྱི་གནད་དོན་འགའ་་
ཤུགས་ནས་མངོན་པར་མཚོན་ཏེ། མཐོང་ན་གད་མོ་ཤོར་བའི་མེ་ལོང་ནང་གི་
གཟུགས་བརྙན་བཞིན་འཁྱོགས་བརྗོད་སྒྲོ་འདོགས་ཀྱི་སྒོ་ནས་བརྗོད་བྱ་སྤྱི་་་
ཚོགས་འཚོ་བ་མངོན་པར་མཚོན་པ་ཞིག་ཡིན། འུད་ཀྱིས་སྒྲོ་འདོགས་པའི་
སྒྲུང་རྩོམ་དང་ཟློས་གར་འཁྲབ་གཞུང་གི་རྟོག་སྣང་གི་འཕྲུལ་ཤེས་ཀྱི་སྣང་བ་འབྲི་
བའི་རིགས་ཀྱི་བསྟན་བཅོས་དང་ཡོངས་སུ་མཐུན་ཏེ། མི་སྣའི་སྣང་བརྙན་
དང་དོན་གྱི་བྱུང་བ་རྣམས་དངོས་ཡོད་འཚོ་བའི་སྲོལ་ལས་རྣམ་པར་བརྒལ་ཏེ་
འུད་ཀྱིས་སྒྲོ་འདོགས་དང་ཁ་མཚར་དགོད་བྲོ་བཅས་ཀྱི་རྣམ་པར་བརྟེན་ནས་སྤྱི་
ཚོགས་ལམ་ལུགས་དང་འཚོ་བའི་བྱ་སྤྱོད་ལ་མཚང་འབྱིན་དགག་རྒྱུག་ནན་མོ་
ཞིག་བྱས་ཡོད་དོ། །
བཞི་བ།
རྩོམ་པ་པོས་སྣང་བརྙན་གྱི་བདེན་དངོས་དང་
རྟོག་བཟོའི་འབྲེལ་བ་ཐག་གཅོད་
འོས་འཚམ་བྱེད་དགོས།
རྩོམ་རིག་གསར་རྩོམ་གྱི་རང་སྟོབས་ལྷན་སྐྱེས་ཀྱི་རིག་པའི་སྟོབས་ཀྱིས་སྤྱི་
ཚོགས་འཚོ་བ་སླར་སྣང་བརྙན་དུ་མཚོན་པའི་རྒྱུད་རིམ་ནི་རྩོམ་པ་པོས་འཚོ་བ་
དངོས་ཀྱི་བདེན་དངོས་རང་བཞིན་སྒྱུ་རྩལ་གྱི་བདེན་དངོས་སུ་སྒྱུར་བཅོས་ལས་
སྣོན་བྱེད་པའི་གོ་རིམ་ཞིན་ཡིན།



རྩོམ་རིག་སྒྱུ་རྩལ་ངེས་པར་དུ་བདེན་དངོས་སུ་གྲུབ་དགོས། རྩོམ་རིག་
གི་བརྗོད་བྱའི་སྣང་བརྙན་སྒྱུ་རྩལ་གྱི་བདེན་དངོས་སུ་གྲུབ་དགོས་ཏེ། བདེན་
དངོས་ནི་རྩོམ་རིག་སྒྱུ་རྩལ་གྱི་རྩ་བའི་རྨང་གཞི་དང་སྒྱུ་རྩལ་གྱི་ཚེ་སྲོག་ཡིན།
སྒྱུ་རྩལ་སྣང་བརྙན་གྱི་བདེན་དངོས་རང་བཞིན་གྱིས་ཀློག་མཁན་རྣམས་ལ་ཡིད་
ཆེས་སྐྱེས་པར་འཇུག་པ་དང་རྩོམ་རིག་གི་སློབ་གསོའི་ནུས་པའང་མངོན་པར་
འདོན་ནུས། དེར་བརྟེན་ཀྲོང་ཅི་ཡིས་བདེན་དངོས་ནི་ཡང་དག་ཅིང་བླ་ན་
མཐོ་བ་ཉིད་དང་། ཡང་མ་དག་པ་བདེན་པར་མི་སྣང་ཞིང་མི་སེམས་ཀྱང་
འགུགས་མི་ནུས་ཏེ། མཆི་མ་བཙན་པོས་བཏོན་པར་བལྟས་ན་སྐྱོ་བར་སྣང་
རུང་སྙིང་རྗེ་མི་སྐྱེས་ཏེ། ཁྲོ་ཉམས་བཙན་གྱིས་བསྟན་པར་བལྟས་ན་འཇིགས་
སུ་རུང་བ་ཞིག་ཡིན་ཡང་སྐྲག་སྣང་མི་སྐྱེས་པ། མཛའ་ཉམས་བཙན་གྱིས་་
བསྟན་པར་བལྟས་ན་འཛུམ་མདངས་ཤར་ཡང་བརྩེ་བ་མེད་དོ་འ@་ ཞེས་གསུངས་
པ་ལེགས་བཤད་ཉིད་དོ། །
སྒྱུ་རྩལ་གྱི་བདེན་དངོས་བྱ་བ་ནི་རྩོམ་པ་པོས་བརྗོད་བྱ་སྤྱི་ཚོགས་འཚོ་བར་
བསལ་བདམས་སྤང་བླང་དང་བཙོ་སྦྱང་གི་ལས་སྣོན་བྱས་ཏེ་འཚོ་བའི་ཉིང་་
བཅུད་སྡུད་ལེན་དང་དེའི་ཆོས་ཉིད་དང་མཐུན་པར་སྤྱི་ཚོགས་འཚོ་བའི་རང༌
བཞིན་རྣལ་མ་མཛེས་རྟོག་གི་རིན་ཐང་ལྡན་པར་མཚོན་པ་ཞིག་ཡིན། སྒྱུ་རྩལ་
གྱི་བདེན་དངོས་རང་བཞིན་ཡུལ་(འབྲི་བྱའི་ཡུལ་)དང་ཡུལ་ཅན་ (སྤྱི་ཚོགས་འཚོ་བ་
དབང་ ཤེས་སུ་རྟོགས་མཁན་རྩོམ་པ་པོའི་རང་སྟོབས་ཀྱི་རྣམ་དཔྱོད་རིག་པའི་ནུས་པ་)གཉིས་རྟེན་
འབྱུང་གཅིག་གྱུར་དུ་ཡོང་བའི་ངོ་བོ་ལ་བྱའོ། །
སྣང་བརྙན་གསར་སྐྲུན་བྱེད་ཚེ་འཚོ་བའི་བདེན་དངོས་ལ་དོ་སྣང་བྱེད་
དགོས་ལ། བདེན་དངོས་དེ་ཁོ་ནའི་རྒྱུ་རུ་མི་ཚུད་དེ། དངོས་ཡོད་ཀྱི་འདམ་
དུ་བྱིང་ན་སྒྱུ་རྩལ་གསར་སྐྲུན་གྱི་འགོག་རྐྱེན་དུ་འགྲོ་ཉེན་ཆེ་སྟེ། མི་དངོས་
དོན་དངོས་འབྲི་བའི་རྣམ་ཐར་རྩོམ་རིག་དང་སྙན་ཞུའི་རྩོམ་རིག་ལས། རྩོམ་
རིག་སྒྱུ་རྩལ་ཚད་ལྡན་དག་གི་སྣང་བརྙན་རྣམས་ནི་རྟོག་སྣང་གི་འཆར་སྒོས་བློ་
བཟོ་བྱས་པ་ཁོ་ནའོ། ། ང་ཚོས་རྟོག་བཟོ་བྱས་པའི་སྒྱུ་རྩལ་སྣང་བརྙན་བདེན་
45



གྲུབ་ཏུ་བརྗོད་པའི་རྒྱུ་མཚན་ནི་སྒྱུ་རྩལ་གསར་སྐྲུན་གྱིས་འཚོ་བ་དངོས་ཀྱི་ཆོས་
ཉིད་གཞིར་བཟུང་སྟེ་སྒྲོ་འདོགས་དང་རྟོག་བཟོ་སོགས་ཀྱི་སྒྱུ་རྩལ་གྱི་ལས་སྣོན་སྣ་
ཚོགས་བྱས་ཏེ་སྣང་བརྙན་དུ་བསྐྲུན་པའི་རྐྱེན་གྱིས་ཡིན། དེ་དག་རྫུན་པར་
བཤད་པ་ནི་དངོས་ཡོད་འཚོ་བ་དངོས་ཀྱི་མི་ཆེ་གེ་མོར་མཛུབ་མོ་ཀེར་སའི་ཡུལ་
མི་རྙེད་དོ། ། དེར་བརྟེན་རྩོམ་རིག་བསྟན་བཅོས་ ཀྱི་བདེན་དངོས་ རང་་་་
བཞིན་ནི་གཤམ་གྱི་སྤྱི་འགྲོས་ཀྱི་ལུགས་སྲོལ་ལྟར་སྐྲུན་པ་ཞིག་སྟེ། （འཚོ་བ་དངོས་
ཀྱི་) བདེན་དངོས་ནས་ ( རྩོམ་པ་པོས་རྟོག་བཟོ་བྱེད་པའི་རྫུན་བཅོས་དང་དེ་ནས་《སྒྱུ་
རྩལ་རང་བཞིན་གྱི་) བདེན་དངོས་སུ་གྲུབ་པ་སྟེ། དང་པོ་འཚོ་བ་དངོས་ཀྱི་བདེན་
པ་དང་དེ་ནས་བློ་དང་རིག་པས་རྟོག་བཟོ་བྱེད་པ་དང༌། མཐར་སྒྱུ་རྩལ་གྱི་
བདེན་དངོས་སུ་གྲུབ་པ་ཞིག་ཡིན། དེ་ལ་ལུའུ་ཞུན་གྱིས་ངས་བལྟས་ན་རྫུན་དུ་
མ་གྲུབ་སྟེ་རྫུན་ཚུལ་གྱིས་བདེན་དངོས་བསྟན་པར་ངེས་སོ་ ། ཞེས་གསུངས་པ་
ལྟ་བུའོ། ། སྒྱུ་རྩལ་གྱིས་རྟོག་བཟོ་བྱས་པའི་མི་སྣའི་སྣང་བརྙན་དང་དོན་གྱི་
བྱུང་བ་རྣམས་ལྟོས་མ་ཙམ་ལ་རྫུན་དུ་ཚོར་ཞིང་དོན་དངོས་སུ་དངོས་ཡོད་འཚོ་
བའི་བདེན་དངོས་སྒྱུ་རྩལ་གྱི་རྣམ་པར་གཅིག་བསྡུས་སུ་མཚོན་པ་ཞིག་ཡིན་པས།
བདེན་དངོས་ཀྱི་རང་བཞིན་སྒྱུ་རྩལ་གྱི་རྣམ་པ་མཐོ་ཤེས་སུ་བསྐྲུན་པ། དེ་ཡང་
ཡཱ་ལི་སུ་ཏོ་དཱས། འབྱུང་སྲིད་ལ་ཡིད་ཆེས་བྱེད་མི་འདོད་པའི་དོན་དེ་ལས་
འབྱུང་མི་སྲིད་ཀྱང་ཡིད་ཆེས་བྱེད་འདོད་བའི་དོན་དེ་བླང་བྱ་དངོས་ཡིན་(12
ཞེས་བསྟན་པ་ལུའུ་ཞུན་གྱི་རྫུན་ལ་བརྟེན་ནས་བདེན་པ་སྟོན་པ་ཞེས་པ་དང་
ཡོངས་སུ་མཐུན་ནོ། ། དེ་ཡང་ཆི་པེ་ཧྲི་ཡིས། རི་མོའི་རྩལ་ནི་འདྲའམ་འདྲ་
མིན་གྱི་ཚུལ་དུ་གྲུབ་དགོས་ཏེ། འདྲ་ཆེ་ན་མཛེས་པ་བཅོས་མར་སྣང་ལ། མ་
འདྲ་ ན་མགོ་སྐོར་རྫུན་བཅོས་སུ་སྣང་བ་ཞེས་བསྟན་པ་ལྟ་བུའོ། ། བོད་ལ་
མཚོན་ན་སྔོན་བྱོན་སྙན་ངག་སྨྲ་བ་རྣམས་ཀྱིས་ལུས་རྒྱུན་སྲོག་གསུམ་དུ་གསུངས་
པ་ལྟར་སྙན་ངག་གི་སྲོག་ནི་ལུས་དང་རྒྱུན་ལས་ལྐོག་གྱུར་ཏུ་མངའ་བའི་རྫིང་
ནང་གི་ཟླ་གཟུགས་ལྟར་བདེན་དངོས་མ་ཡིན་ཡང་བདེན་དངོས་ལྟར་སྣང་བའི་
སྒྱུ་རྩལ་གྱི་ངོ་མཚར་སྒྱུ་འཕྲུལ་གྱི་མཚོན་སྟངས་ཀྱི་ནུས་པ་ལ་བསྔགས་པར་བརྗོད་
15



པའང་དེ་བཞིན་ནོ། ། དེར་བརྟེན་སྒྱུ་རྩལ་གྱི་བདེན་དངོས་ནི་སྤྱི་ཚོགས་འཚོ་
བར་མཁྲེགས་འཛིན་གྱི་ལད་ཟློས་དང་སྟབས་བདེ་བའི་སྐྱུར་མཚོན་ཙམ་ཞིག་མ་
ཡིན་པར་རྩོམ་པ་པོ་ རང་གི་ཉམས་མྱོང་དང་རྟོགས་པ་ལྟར་རང་བྱུང་གི་རྣམ་
པར་གནས་པའི་འཚོ་བའི་ བདེན་དངོས་ལ་ཡང་སྐྱར་དུ་བསལ་བདམས་དང་
སྒྲིག་སྦྱོར་དང་ཁ་སྣོན་བརྗེ་སྤོར་སོགས་ཀྱི་རིག་པས་སྤང་བླང་དང་བཙོ་སྦྱང་བྱས་
ཏེ་སྒྱུ་རྩལ་སྣང་བརྙན་བདེན་དངོས་ཀྱི་རང་བཞིན་ལྡན་པར་གསར་སྐྲུན་བྱེད་
དོ། ། སྤྱིར་སྤྱི་ཚོགས་འཚོ་བའི་ཆོས་ཉིད་ཀྱི་རིགས་པ་དང་མཐུན་ཞིང་སྤྱི་
ཚོགས་ ཀྱི་ ངོ༌ བོའི་ རང་ བཞིན་ ཕྱོགས་ འགའ་ མངོན་ པར་ མཚོན་ ཐུབ་ ལ།
བདེན་དངོས་ལ་འདྲ་ཆགས་པ་ཙམ་དུ་སྣང་བ་དེ་ལ་བདེན་དངོས་སུ་བརྗོད་ཆོག་
སྟེ། མཚོན་བྱེད་ནི་མཚོན་བྱའི་འདྲ་ཆགས་པའི་ཆ་ཞིག་དང་དེ་ཡང་དག་པར་
བསྐྱུར་འབྲི་བྱེད་པ་ཞིག་ཡིན། མཚོན་བྱ་དང་མཚོན་བྱེད་དག་གཅིག་ཏུ་་
བརྗོད་མི་རུང་སྟེ་རྫུན་དུ་འགྱུར་འགྲོ། ཞེས་དང༌། ཡང་སྒྱུ་རྩལ་གྱིས་རང་གི་
བསྟན་བཅོས་དངོས་ཡོད་ལྟར་སྣང་བའི་དགོས་པ་མེད་དོ་ཞེས་ལེ་ཉིན་ གྱིས་་
（《དངོས་གཙོའི་རིང་ལུགས་དང་མཐའ་དཔྱོད་ཉམས་མྱོང་རིང་ལུགས་》ཞེས་པ་དང་《 མཚན་ཉིད་རིག་
པའི་ཟིན་ཐོ་》བྱ་བར་)གསུངས་སོ། །
ལྔ་བ།
སྣང་བརྙན་ལ་རྩོམ་པ་པོའི་སྒྱུ་རྩལ་
གྱི་རང་གཤིས་ཀྱིས་བརྒྱན་པ།
སྒྱུ་རྩལ་གྱི་རང་གཤིས་བྱ་བ་རྩོམ་པ་པོའི་འཚོ་བའི་ཉམས་མྱོང་གི་རྒྱུས་དང་
རང་གི་ངང་རྒྱུད་དང་གསར་རྩོམ་གྱི་ཉམས་མྱོང་དང༌། རིག་གནས་ཀྱི་སྦྱོང་
སྟོབས་དང་མཛེས་རྟོག་གི་ལྟ་བ་སོགས་ཀྱི་རྐྱེན་སྣ་ཚོགས་ལས་གྲུབ་པའི་སྒྱུ་རྩལ་
གྱི་རང་གཤིས་ཤིག་ཡིན། དེ་ནིའང་བསྟན་བཅོས་ཀྱི་མི་སྣའི་རང་རྐྱ་ཐུབ་པའི་
རང་གི་བདག་འཛིན་ཁྱད་པར་བ་དེ་ཡིན་ལ། རྩོམ་པ་པོ་རང་ཉིད་ཀྱང་རང་
47



རྐྱ་ཐུབ་པའི་རང་གི་བདག་འཛིན་ཁྱད་པར་པ་དེ་ཉིད་ལས་གཞན་མ་ཡིན་ནོ། །
རྩོམ་པ་པོ་སོ་སོའི་རང་གཤིས་ཐ་དད་དུ་གྱུར་པས་སྒྱུ་རྩལ་གྱི་རང་གཤིས་ཀྱང་ཐ་
དད་དུ་འོངས་པས་དངོས་ཡོད་འཚོ་བ་མཚོན་པའི་རྩོམ་གཤིས་ཀྱི་ཁྱད་པར་ཡང་
སོ་སོ་མི་མཐུན་པར་འགྱུར་རོ། །དེ་ནི་རྩོམ་རིག་གསར་སྐྲུན་གྱི་རང་བཞིན་ཡིན་
པས་རྩོམ་པ་པོའི་སྒྱུ་རྩལ་གསར་སྐྲུན་གྱི་རང་གཤིས་སྐྱེད་སྲིང་དང་གོང་དུ་སྤེལ་
ན་རྩོམ་རིག་འཕེལ་རྒྱས་ལ་མུ་མཐུད་དུ་གསར་སྐྲུན་གྱི་སྲོལ་གསར་དུ་བཏོད་ངེས།
མར་ཁེ་སིའི་དགོངས་དོན་དུ་རྩོམ་རིག་ཏུ་རང་གི་བསམ་པའི་སྣང་ཚུལ་
མཚོན་པའི་དབང་ཆ་རྩོམ་པ་པོར་ཡོད་པར་འདོད་ལ། རྩོམ་པ་པོས་གསར་
རྩོམ་གྱི་ལག་ལེན་དངོས་ནས་མར་ཁེ་སིའི་དགོངས་དོན་དེ་བདེན་གྲུབ་ཏུ་ངེས་
པའི་སྒྲུབ་བྱེད་ཀྱི་རྒྱུ་མཚན་ཡང་དག་རྙེད་དོ། ། རྒྱའི་རྩོམ་རིག་པ་ཝང་མིན་
གྱིས། ང་རང་གི་མདུན་ནི་ལྷགས་པའི་དཀའ་ཚེགས་ཆེ་བའི་ལས་འགན་ནི་
ངས་རང་གི་བདག་འཛིན་འཚོལ་བ་དེའོ། ། མཐའ་ཡས་འཇིག་རྟེན་འཚོ་
བའི་རྒྱ་མཚོ་དང་དུས་དང་གནས་ཀྱི་ཁམས་ཆེན་པོ་དང༌། རྩོམ་རིག་དང་སྒྱུ་
རྩལ་གྱི་རྒྱ་མཚོ་ཆེན་པོ་ལས་ང་རང་གི་སྐལ་བབས་ཀྱི་གནས་དང་རྩོལ་ ཤུགས་ཀྱི་
རྐྱེན་དང་བརྗོད་བྱའམ་བརྗོད་སྙིང་དང་། རང་གི་རྣམ་པ་དང་རྩོམ་གཤིས་སོགས་
འཚོལ་བཞིན་འདུག་ཅེས་རང་ལ་སྐུལ་བ་ལྟ་བུའོ། །དེ་ཡང་ཀང་ཚ་རོ་ཧྥུས་ངས་
རང་གིས་དངོས་སུ་བརྒྱུད་མྱོང་བའི་དོན་དང་། རང་གིས་བསམ་མྱོང་བ་དང་
ཚོར་མྱོང་བའི་དོན་དང་། རང་དགའ་མྱོང་བའི་དོན་དང་རང་གིས་མཐོང་
ཐོས་སུ་མངོན་པར་གྱུར་བ་དང་ཤེས་ཟིན་པའི་དོན་རྣམས་འབྲི་རུང་བ་ཙམ་སྟེ།
མདོར་ན་ངས་ རང་གི་འཚོ་བ་ དང་ ལྷན་བྱུང་གི་དོན་རྣམས་འབྲི་བ་ཙམ་མོ།
ཞེས་གསུངས་པ་ལྟ་བུའོ། ། དེར་བརྟེན་རྩོམ་རིག་ཏུ་ང་ཞེས་པའི་བདག་འཛིན་
དེ་མེད་མི་རུང་སྟེ། རྩོམ་རིག་བསྟན་བཅོས་ནང་དུ་རྩོམ་པ་པོ་རང་གི་ཆགས་
སྡང་གི་བསམ་འདུན་དང་མཛེས་རྟོག་གི་ལྟ་བ་དང་། རང་གཤིས་དང་ངང་
རྒྱུད་དང་མྱོང་རྒྱུས་སོགས་འདུས་པས་དེ་དག་ལས་ཤུགས་བསྟན་དུ་རྩོམ་པ་པོའི་
གཟུགས་ཙམ་དུ་མངོན་པར་སྣང་ཐུབ། གལ་སྲིད་རྩོམ་རིག་བསྟན་བཅོས་ལ་
48



སྒྱུ་རྩལ་གྱི་རང་གཤིས་ཞན་པར་གྱུར་ན་ཐུན་མིན་གསར་སྐྲུན་གྱི་རང་གཤིས་ཀྱང་
ཉམས་ངེས་པ་དང་ཆགས་སྡང་གི་སེམས་ཀྱང་བཅོས་མར་འབྱུང་བས་སྒྱུ་རྩལ་གྱི་
གསར་སྐྲུན་རང་བཞིན་ཡང་ཉམས་འགྲོ།
དྲུག་པ།
གསར་རྩོམ་གྱི་རང་སྟོབས་ལྷན་སྐྱེས་ཀྱི་རྣམ་རིག་
དང་རང་སྣང་ཡིད་འཆར་གྱི་དབྱེ་བ་
རྣམ་པར་འབྱེད་པ།
རྩོམ་རིག་མེ་ལོང་དུ་བཤད་པ་ལ་དེའང་ཕལ་བའི་མེ་ལོང་ངོས་མཉམ་ཞིག་
མ་ཡིན་པར་སྤྲུལ་བའི་མེ་ལོང་ཁྱད་པར་བ་ཞིག་ཡིན། རྩོམ་རིག་གི་སྣང་བརྙན་
མཐའ་དག་ཐོག་མར་རྩོམ་པ་པོའི་རང་སྣང་གི་སྒྱུ་འཕྲུལ་གྱི་མེ་ལོང་དུ་འཆར་
ཞིང་སྣང་དགོས་པས་རྩོམ་པ་པོའི་རང་སྣང་ལྷན་སྐྱེས་ཀྱི་རྣམ་དཔྱོད་རིག་པའི་
ནུས་སྟོབས་ལ་མཐོང་ཆུང་གཏན་ནས་བྱེད་མི་འོས་སོ། ། །
རྩོམ་པ་པོའི་རང་སྟོབས་ཀྱི་རྣམ་དཔྱོད་རིག་པའི་ནུས་པ་ལ་ཁས་ལེན་པར་
དངོས་ཡོད་ཀྱི་དོན་སྙིང་གལ་ཆེན་ཞིག་ཡོད་དེ། འགྱུར་མེད་དངོས་གཙོ་རིང་
ལུགས་པ་དང་ཐ་ཤལ་སྤྱི་ཚོགས་རིག་པས་རྩོམ་རིག་སྒྱུ་རྩལ་ལ་ཤུགས་རྐྱེན་བྱས་
པའི་བག་ཆགས་ངན་པ་གཙང་དག་བྱེད་པར་ཕན་པ་དང་། རྩོམ་པ་པོ་གསར་
རྩོམ་ལ་འཇུག་པའི་དུས་ཀྱི་རིག་པའི་ནུས་སྟོབས་ལ་ཞིབ་འཇུག་ནན་པོ་བྱེད་པར་
ཕན་པ། རྩོམ་པ་པོའི་སྒྱུ་རྩལ་གྱི་རང་གཤིས་ལ་བརྩི་བཀུར་དང་སྤོབས་པ་ཆེན་
པོས་གསར་རྩོམ་གྱི་ལས་ལ་འཇུག་པར་སྐུལ་སློང་གཏོང་པར་ཕན་ངེས། . རྩོམ་
པ་པོའི་རང་སྟོབས་ཀྱི་རྣམ་དཔྱོད་རིག་པའི་ནུས་པ་མངོན་པར་འདོན་ཚེ་རང་
སྣང་གང་དྲན་གྱི་འཆར་ཡན་དུ་འགྲོ་བར་ནན་གྱིས་འགོག་དགོས་པ་ཧ་ཅང་གལ་
ཆེའོ། །
ནུབ་གླིང་གི་འབྱོར་ལྡན་གྲལ་རིམ་གྱི་རྩོམ་རིག་སྒྱུ་རྩལ་གྱི་བསམ་བློ་དང་ལྟ་



བའི་ཁྲོད་དུ་རང་ཉིད་ངོམ་འདོད་ཀྱི་སྒེར་སེམས་ཀྱི་ཕྱོགས་ལྷུང་དང་ལྟ་བ་འདོན་
པར་སྤྱི་ཚོགས་ཀྱི་རྐྱེན་མཆིས་ཏེ། རྩོམ་པ་པོ་རྣམས་མ་རྩ་རིང་ལུགས་སྤྱི་ཚོགས་
ཀྱི་དངོས་ཡོད་འཇིག་རྟེན་དུ་འཚོ་ཞིང་གནས་པའི་ཉམས་མྱོང་ལས་ནང་སེམས་
སྡུག་བསྔལ་དུ་སྣང་ཞིང་ཡིད་རྨོངས་པར་གྱུར་པས་རིམ་བཞིན་བློ་ཁ་ནང་ཕྱོགས་
ཏེ་རང་སྣང་གི་འཇིག་རྟེན་དུ་ཕྱིར་ལོག་པ། མངོན་སུམ་པ་ལས་སྤྱི་མཚན་དང་
རྟགས་མཚན་ཙམ་འཛིན་པའི་དངོས་ཡོད་པས་འདས་པའི་ཕྱོགས་སུ་ལྷུང་བ།
ཧྥེ་ལང་ཚོ་མཱ་ཁེ་ཡིས་གཞོན་པའི་དུས་སུ་ངའི་སེམས་ལ་མི་ནི་ཐ་ཤལ་སྐྱུག་བྲོ་བ་
ཞིག་ ཏུ་ སྣང་ སྟེ་ སྲོག་ཆགས་ གཞན་ མི་ ལས་ མཛེས་ ཤིང་ གཙང་ པར་ སྣང་ལ།
འོན་ཏེ་དེ་དག་གི་སྐྱུག་བྲོ་བའི་དོན་འགའ་མཐོང་པས་སྐྱོ་སྣང་དུ་གྱུར། དེར་
བརྟེན་ནང་སེམས་ཀྱི་དགོས་འདོད་ཀྱི་དབང་གིས་རིམ་བཞིན་རང་གི་སྒྱུ་རྩལ་ལ་
ལྷན་སྐྱེས་ཀྱི་རྟགས་མཚན་གྱི་རྣམ་པ་དང་སྤྱི་མཚན་གྱི་རྣམ་པ་ཅན་དུ་གྱུར། (1)
ཞེས་དྲང་བོར་གསུངས་པ་ལྟ་བུ། མ་རྩ་རིང་ལུགས་ཀྱི་ཉེས་སྐྱོན་རང་བཞིན་གྱི་
སྤྱི་ཚོགས་ལས་འཇིག་རྟེན་འཚོ་བར་ཞེན་ལོག་དང་དངོས་ཡོད་ལས་བྱོལ་ཐབས་
དང་དབང་པོ་སྐྱོན་ པའི་ སེམས་ཁམས་སྣ་ཚོགས་བྱུང་བར་བརྟེན། ནུབ་་་་
ཕྱོགས་པ་ཚོས་རང་ཉིད་ངོམ་འདོད་ཀྱི་ཕྱོགས་ལྷུང་གི་ལྟ་བ་བརྗོད་པའི་རྒྱུ་མཚན་
ཉེས་སྐྱེས་རང་བཞིན་གྱི་སྤྱི་ཚོགས་དང་སེམས་ཁམས་དབང་སྐྱོན་དུ་གྱུར་པའི་སྤྱི་
ཚོགས་ཀྱི་རྐྱེན་སྣ་ཚོགས་ལས་བྱུང་བར་གསལ།
སེམས་གཙོ་རིང་ལུགས་ཀྱི་ཁྱད་ཆོས་དངོས་ནི་རྩོམ་པ་པོ་རང་ཉིད་ངོམ་
པའི་འདོད་པ་ཁོ་ན་བརྗོད་པ་ལས་སྤྱི་ཚོགས་འཚོ་བ་མཚོན་པར་རྩ་བ་ནས་མི་
བཤད་དོ། ། སེམས་གཙོ་རིང་ལུགས་ཀྱིས་རང་ཉིད་ངོམ་པར་བསྒྲགས་པ་དང་
རྩོམ་པ་པོ་རང་གི་བདག་དང་སྤྱི་ཚོགས་འཚོ་བ་གཉིས་འབྲེལ་མེད་དུ་མཚམས་
བཅད་པས། རྩོམ་པ་པོའི་བློ་ཁ་རང་སྣང་དུ་ཕྱོགས་ཏེ་དངོས་ཡོད་ལ་ཁ་བྲལ་
བ། དངོས་ཡོད་སྤྱི་ཚོགས་འཚོ་བར་སྣང་མེད་བྱེད་པ། ང་ཚོས་ལོ་རྒྱུས་ཀྱི་
བསླབ་བྱ་བླངས་ཏེ་སེམས་གཙོ་རིང་ལུགས་ཀྱི་ཕྱོགས་ཆད་ཀྱི་ལྟ་བའི་དབང་སོང་
བའི་རང་ཉིད་ཁོ་ན་ངོམ་འདོད་ཀྱི་བསམ་པར་དགག་པ་རྒྱག་དགོས་པ་དང༌།
5)



རྩོམ་པ་པོའི་རང་རྟོགས་གསར་སྐྲུན་གྱི་རིག་པའི་སྟོབས་ལ་མཐོང་ཆེན་བྱས་ཏེ་
རྩོམ་པ་པོའི་སྒྱུ་རྩལ་གྱི་རང་གཤིས་མངོན་གསལ་དུ་ཐོན་པར་སྐུལ་སློང་བྱེད་
དགོས། སྔོན་དུས་ཡུན་རིང་པོ་ཞིག་ལ་སེམས་གཙོ་རིང་ལུགས་ལ་དགག་པ་
རྒྱག་པར་དོ་སྣང་ཡག་པོ་བྱས་པ་ཡང་དག་པར་འདུག་མོད། འོན་ཏེ་བསམ་
པའི་ཕྱོགས་ལྷུང་འདིས་བསམ་ཕྱོགས་གཞན་ཞིག་མངོན་པར་བསྒྲིབས་ཏེ་འགྱུར་
མེད་དངོས་གཙོ་རིང་ལུགས་ལ་དགོས་ངེས་ཀྱི་དགག་པ་རྒྱག་མ་ཐུབ་པས་དུས་
ཡུན་རིང་པོར་འགྱུར་མེད་དངོས་གཙོ་རིང་ལུགས་ཀྱི་ཤུགས་རྐྱེན་ངན་པ་དེ་་
ཕྱོགས་ཡོངས་ལ་ཐེབས་ཡོད། དོན་དངོས་ལ་སེམས་གཙོ་རིང་ལུགས་པ་གྲུང་
པོ་དེ་དངོས་གཙོ་རིང་ལུགས་རྟུལ་པོ་ལས་དངོས་གཙོ་རིང་ལུགས་གྲུང་པོ་དང་
ལྷག་པར་ཉེ་བར་འདུག་ཅེས་ལེ་ཉིན་གྱིས་《 མཚན་ཉིད་རིག་པའི་ཟིན་ཐོ་》ཞེས་
པར་གསུངས་སོ། །སེམས་གཙོ་རིང་ལུགས་ཀྱི་རང་ཉིད་ངོམ་པའི་རྩོམ་རིག་སྒྱུ་
རྩལ་གྱི་བསམ་པའི་དར་རྒྱུན་ལ་དགག་པ་རྒྱག་དུས་དེའི་སེམས་གཙོ་རིང་ལུགས་
ཀྱི་བསམ་པའི་འགྲོ་སྲོལ་རྣམ་པར་སྤངས་ཏེ་གནས་ལུགས་དང་མཐུན་པའི་ས་
ལེགས་ཆ་རྣམས་ལེན་དགོས།
མར་ཁེ་སིས་སྔར་ནས་སྔོན་བྱུང་གི་དངོས་གཙོ་རིང་ལུགས་ཡོད་དོ་ཅོག་
སྟེ—ཧྥེར་པཱ་ཧའི་དངོས་གཙོ་རིང་ལུགས་སོགས་ཀྱི་སྐྱོན་ཆ་གཙོ་བོ་ནི་བྱ་དངོས་
དང་། དངོས་ཡོད། མངོན་སུམ་བཅས་ཕྱི་རོལ་ཡུལ་ལས་ ཐད་ ཀར་སྣང་
བའི་ཡུལ་གྱི་རྣམ་པར་གོ་བ་ལས་དེ་དག་མིའི་དབང་ཤེས་སུ་སྣང་བའི་ཤེས་པ་
ཞིག་དང་ལག་ལེན་ཞིག་ཏུ་མི་སྣང་བ་དང་། རང་སྣང་ཡུལ་ཅན་གྱི་ཕྱོགས་
ནས་གོ་བ་མི་ལེན་པས། མཐའ་འབྲས་ནི་སེམས་གཙོ་རིང་ལུགས་ཀྱིས་རང་
སྟོབས་སེམས་ནུས་ཀྱི་ལྟ་བ་གོང་དུ་སྤེལ་བ་དང་དངོས་གཙོ་རིང་ལུགས་དང་ལྡོག་
པའི་གནས་སུ་གྱུར་ཏོ་། ཞེས་གསུངས་པས་དངོས་གཙོ་རིང་ལུགས་རྙིང་མའི་
ནོར་འཁྲུལ་ལ་སྐྱོན་བརྗོད་དང་། དངོས་ཐོག་བདེན་འཚོལ་གྱི་སྒོ་ནས་སེམས་
གཙོ་རིང་ལུགས་ཀྱིས་རང་སྣང་གི་རང་སྟོབས་ཀྱི་སེམས་ནུས་གོང་དུ་སྤེལ་བར་
ཁས་ལེན་བྱས། མར་ཁེ་སི་རིང་ལུགས་ཀྱི་ཤིང་རྟའི་སྲོལ་འབྱེད་རྣམས་ཀྱིས་ཧེ་
51



གོར་གྱི་ཕྱི་རོལ་སེམས་གཙོ་རིང་ལུགས་རྣམ་པར་སྤངས་ཏེ་རྩོད་སྒྲུབ་རིགས་པའི་
ལུགས་མཐུན་གྱི་སྙིང་པོ་བླངས་པའི་དཔེ་འདི་ལས་ང་ཚོར་སེམས་གཙོ་རིང་་
ལུགས་ཀྱི་བསམ་པའི་དར་རྒྱུན་ལ་དགག་པ་རྒྱག་པ་དེའི་ལུགས་མཐུན་གྱི་ཆ་
རྣམས་ལེན་པར་དོ་སྣང་བྱེད་པའི་བློ་དང་རིག་པ་བསྟན་ཡོད་དོ། །
སྦྱང་བྱའི་མཚན་བྱང་།
༡. ཅི་ཞིག་ལ་སྒྱུ་རྩལ་སྣང་བརྙན་ཟེར
༢. སྒྱུ་རྩལ་སྣང་བརྙན་ལ་མཛེས་རྟོག་གི་ཁྱད་ཆོས་ཅི་ཡོད།
༢. སྣང་བརྙན་རང་བཞིན་ལ་དོན་སྙིང་ཅི་ཡོད།
༩. རྩོམ་རིག་གི་སྣང་བརྙན་ནི་རྩོམ་པ་པོས་གསར་དུ་བཟོས་ཞེས་པའི་རྒྱུ་མཚན་ཅི།
༥. ཅི་ཞིག་ལ་སྒྱུ་རྩལ་གྱི་བདེན་པ་ཟེར། དེ་དང་འཚོ་བའི་བདེན་དངོས་ལ་ཁྱད་པར་ཅི་ཡོད།
མཆན་འགྲེལ།
1: 《 -E;f. : * 4 »– ;
2 《 gif *# # བ #
3: 《 ཚུ7je & » 1:%.P445. E%j*
， , ཙ[ ：:《 it: ༧ ༣༤ »( - ༩)P281,༽e
}t 1979 # #
༈ :: # #t 1966 Fil #t
, 《 B]#; ༣£i
༼
P106 , ff
༧d R+E 1958 +# #t,
6}, E ; E
E
yi & 《+g ty'' P91,
4
}z
7 – 《 # # IE @ # gi
8 《 # % it : •
# % 26 ༧ , (1)P:32
iE Y & »P47, , Ee -y #d: # }E 1958 t: # #k
9:, 《 #
#*
# #[
》 • 《 5
# # if རྫུ
ཙྩ 2 # P11
1:p – 《 i# - & » f -- IP , +4E 13 ཟླ
1] ༤ 《 g#* fg 79 Jq%.P21.
1a , [ #f ཙྩཱ ཡྻོ :《 ༔ ལྷོ24
13: , 《 /js：
#
# it • If 。
11: 《 A & Xཀྱི # ic j# རྒྱུ $
- ## ,P189,
j5 《 9Fg
$1981 སྐྱོ་ - tg.
11 , K L #Ejk B #-Ề P16, A Fi
+ 1972 ft 65,
52



ས་བཅད་གཉིས་པ། རྩོམ་རིག་གི་མི་གཤིས་དང་
ཆགས་སྡང་གི་རང་བཞིན་བཤད་པ།
[ནང་དོན་གནད་བསྡུས། རྩོམ་རིག་གིས་གཙོ་བོར་མི་སྣའི་སྣང་
བརྙན་བྲིས་ནས་དངོས་ཡོད་སྤྱི་ཚོགས་ཀྱི་གནས་ཚུལ་མཚོན་པ་དང་རྩོམ་པ་པོ་
རང་གི་མཛེས་རྟོག་གི་ཕུགས་བསམ་མངོན་པར་མཚོན་ཞིང༌། རྩོམ་པ་པོའི་
དམིགས་བྱའི་གནད་ནི་མིའི་ཐད་དུ་འབབ་ཅིང་གསར་རྩོམ་གྱི་དམིགས་ཡུལ་
དངོས་ཀྱང་མི་སྣ་རིས་འབྲི་བྱེད་པར་ཤ་ཁྲག་སྲོག་གསུམ་གྱི་ལང་ཚོའི་དཔལ་ལྡན་
ཞིང་གཤིས་རྒྱུད་ཀྱི་ཁྱད་ཆོས་མངོན་པར་གསལ་བའི་སྣང་བརྙན་བཞེངས་སྐྲུན་
བྱེད་པར་ཤིན་ཏུ་བརྩོན་པར་བྱེད་དོ། ། འོན་ཏེ་མི་ནི་སེམས་དང་ལྡན་པ་ཞིག་
དང་སེམས་ཀྱང་ཆོགས་སྡང་གི་རང་བཞིན་ཅན་ཞིག་ཡིན་ཞིང་ཆགས་སྡང་ཡང་
དབང་ཤེས་ཀྱི་ཚོར་བ་ལ་བརྟེན་ནས་ཕྱི་ནང་གི་རྐྱེན་སྣ་ཚོགས་ཀྱི་དབང་དུ་འགྲོ་
བས་འགྱུར་ལྡོག་ཧ་ཅང་ཆེ་བ་ཞིག་ཡིན། ཆགས་སྡང་ནི་སེམས་ཀྱི་རང་བཞིན་
ཏེ་རྩོམ་རིག་གི་མི་སྣའི་སྣང་བརྙན་ལ་ཆགས་སྡང་གི་སེམས་རྒྱུད་རྣམ་པར་ལྡན་
དགོས་པ་མ་ཟད་སྒྱུ་རྩལ་སྣང་བརྙན་གྱི་ཚེ་སྲོག་གི་ཁྲག་རྒྱུན་ལྟ་བུ་ཡིན། དེ་ལ་
དབང་ཁམས་ཀྱི་ཆ་དང་སེམས་ཁམས་ཀྱི་ཆོ་གཉིས་ཀྱི་རྐྱེན་ལས་རིགས་དང་རྣམ་
པ་སྣ་ཚོགས་པར་སྐྱེས་ཤིང་འབྱུང༌། སྒྱུ་རྩལ་སྣང་བརྙན་དུ་རྩོམ་པ་པོའི་ཆགས་
པ་དང་སྡང་བའི་སེམས་རྒྱུད་ཀྱིས་རྣམ་པར་གཏམས་ཤིང་བརླན་པར་འདུག་སྟེ་
རྩོམ་རིག་གི་ཆགས་པ་དང་སྡང་བའི་སེམས་ནི་སྒྱུ་རྩལ་རང་བཞིན་གྱི་ཆགས་སྡང་
གི་གནས་སུ་བཏེགས་ཡོད་པས་སེམས་རྒྱུད་ཀྱི་ཆགས་སྡང་སྤྱིར་བཏང་བ་ལས་བླ་
ན་མཐོ་ཞིང་བཙུན་པ། རྩོམ་པ་པོ་གསར་རྩོམ་གྱི་ལས་ལ་འཇུག་པའི་ཀུན་སློང་
གི་སེམས་དང་བློའམ་ཆགས་སྡང་གི་སེམས་རྒྱུད་ལ་རྗེས་དཔག་རིག་པའི་འདུ་
53



ཤེས་ཀྱི་བློ་རིག་དང་མཛེས་རྟོག་གི་བསམ་བློ་བཅས་ཀྱིས་རྣམ་པར་བཅོས་པས་
ཐུན་མོང་མ་ཡིན་པའི་སྒྱུ་རྩལ་གྱི་ཆགས་སྡང་དུ་ངེས་པར་གྲུབ། རྒྱུད་ཀྱི་ཆགས་
སྡང་གི་འགྱུར་བའི་སྣང་ཚུལ་གང་ལེགས་སུ་བརྗོད་ཐུབ་ན་ཡང་དག་པའི་མི་ཆོས་
རིང་ལུགས་དང་མི་གཤིས་ཀྱི་མཛེས་ཡོན་མངོན་པར་འདོན་ཐུབ་ཅིང་གཞན་
སེམས་རྣམ་པར་འགུགས་ཐུབ་པར་ངེས། མིའི་རིགས་ཀྱིས་རྩོམ་རིག་སྒྱུ་རྩལ་
གྱི་བསྟན་བཅོས་ལ་བརྟེན་ནས་མི་ཚེ་དང་འཇིག་རྟེན་འཚོ་བར་ཉམས་སུ་རྟོགས་
ཐུབ་ཅིང་མི་ཚེ་དང་འཇིག་རྟེན་འཚོ་བར་ཉམས་ལེན་གྱི་སྒོ་ནས་རྟོག་དཔྱོད་ཞིབ་
འཇུག་དང་ཁས་ལེན་དགག་བཞག་བྱེད་པའི་དམིགས་པ་ཆེན་པོ་དེ་འགྲུབ་ཆེད་
རྩོམ་རིག་གི་ཐབས་ལ་བརྟེན་ནས་མི་རྣམས་ཀྱི་ལུས་ངག་ཡིད་གསུམ་གྱི་སྣང་ཚུལ་
མཐའ་དག་རིས་སུ་ཐོན་པ་དེ་གནད་དུ་འཛིན་ནོ། ། །
ལེའུ་དང་པོ། རྩོམ་རིག་གི་མི་གཤིས་ཀྱི་
རང་བཞིན་བཤད་པ། །
དང་པོ།
རྩོམ་རིག་གསར་རྩོམ་གྱི་རྩ་བའི་དམིགས་
པ་མི་སྣ་རིས་འབྲི་བྱེད་པ།
རྩོམ་རིག་དང་སྤྱི་ཚོགས་ཀྱི་འདུ་ཤེས་འཛིན་སྟངས་གཞན་དག་ཚང་མས་
དངོས་ཡོད་ཀྱི་སྤྱི་ཚོགས་གནས་ཚུལ་མཚོན་པ་གཅིག་མཐུན་ཡིན་ལ། འོན་ཏེ་
རྩོམ་པ་པོས་འཚོ་བ་ལ་ལྟ་རྟོག་དང་ཉམས་ལེན་གྱི་སྒོ་ནས་གསར་རྩོམ་ལ་འཇུག་
པའི་རྩ་བའི་དམིགས་བྱ་མི་ལ་འབབ་པ་དང་། ཚེ་སྲོག་གི་དཔལ་དང་རང་
གཤིས་ཀྱི་ཁྱད་ཆོས་མངོན་པར་གསལ་པའི་མི་སྣའི་སྣང་བརྙན་བཞེངས་སྐྲུན་
བྱེད་རྒྱུ་ནི་རྩོམ་པ་པོའི་གསར་རྩོམ་གྱི་འོས་འགན་དངོས་ཡིན།
རྩོམ་རིག་གིས་གཙོ་བོར་མི་སྣ་བརྗོད་བྱའི་ལྟེ་བར་བཟུང་ནས་དངོས་ཡོད་
54



སྤྱི་ཚོགས་འཚོ་བ་མཚོན་ཏེ་མི་ནི་སྤྱི་ཚོགས་ཀྱི་འབྲེལ་བ་ཀུན་གྱི་རྩ་བའི་གཞི་ཡིན་
པས་སྤྱི་ཚོགས་ཀྱི་བྱ་བ་གང་དང་གང་མི་དང་རྩ་བ་ནས་འབྲལ་དུ་མི་སྲིད་ལ་གལ་
སྲིད་མི་དང་བྲལ་ན་མིའི་རིགས་ཀྱི་སྤྱི་ཚོགས་མངོན་པར་རྟོགས་པའི་ཐབས་ཟད་
པར་ངེས། མི་ནི་སྤྱི་ཚོགས་འབྲེལ་བ་སྣ་ཚོགས་ཀྱི་གཞི་རྩ་ཡིན་པས་དངོས་ཡོད་
སྤྱི་ཚོགས་འཚོ་བ་དང་ཕྱོགས་ཡོངས་ནས་འབྲེལ་བ་སྣ་ཚོགས་ཡོད་པའི་མི་སྣའི་
རང་གཤིས་ཀྱི་ཁྱད་ཆོས་མངོན་གསལ་དུ་འབྲི་ཐུབ་ན་དངོས་ཡོད་སྤྱི་ཚོགས་ཀྱི་
གནས་ཚུལ་མངོན་པར་མཚོན་ནུས།།
རྩོམ་རིག་གསར་རྩོམ་གྱི་རྩ་བའི་དམིགས་ཡུལ་ནི་མི་སྣ་རིས་འབྲི་བྱེད་པ་དེ་
ཡིན་པས་རྩོམ་རིག་སྤྱི་ཚོགས་ཀྱི་འདུ་ཤེས་འཛིན་ སྟངས་གཞན་དག་དང་མི་་
མཐུན་པའི་ཐུན་མོང་མ་ཡིན་པའི་ཆོས་ཉིད་མངོན་པར་མཐོང་ཐུབ། རྩོམ་
རིག་གིས་དུས་དང་རྣམ་པ་ཀུན་ཏུ་མི་ལ་རྟོག་དཔྱོད་ཞིབ་འཇུག་བྱས་ཏེ་ནང་
སེམས་ཀྱི་འགྱུར་བ་དང་ལུས་ལང་ཚོའི་ཚེ་སྲོག་གི་དཔལ་འཛིན་པའི་མི་སྣ་རིས་
འབྲི་བྱེད་པ་འབྲི་བྱའི་སྙིང་བོར་བཟུང་སྟེ་བརྩོན་ཞིང་། མི་རྣམས་ཀྱིས་དེ་དག་
རྒྱུ་མཚན་དུ་བཟུང་ནས་རྩོམ་རིག་ལ་མིའི་རིག་པའམ་མི་གཤིས་རིག་པ་ཞེས་ཆེ་
བ་བརྗོད་དོ། ། །
སྤྱི་ཚོགས་ཚན་རིག་གི་རིག་གཞུང་སོ་སོའི་ཞིབ་འཇུག་བྱ་ཡུལ་མི་ཡིན་ལ་
དེའང་རྩོམ་རིག་དང་ཅུང་ཟད་མི་མཐུན་པར་སྤྱི་ཚོགས་ཚན་རིག་གིས་ཕྱོགས་ག་
གེ་མོ་ཞིག་བཟུང་ནས་མི་ལ་རྟོག་དཔྱོད་བྱ་སྟེ། དཔེར་ན་མི་ཆོས་རིག་པས་མི་
རྣམས་ཀྱི་བསམ་སྦྱོར་ལ་རྟོག་དཔྱོད་ཞིབ་འཇུག་བྱེད་པ་དང༌། སེམས་ཁམས་
རིག་པས་མིའི་སེམས་ཁམས་ཀྱི་འགྱུར་བའི་རྒྱུ་རྐྱེན་དང་སྣང་ཚུལ་སྣ་ཚོགས་ལ་
ཞིབ་འཇུག་བྱེད་པ། ཁྲིམས་སྲོལ་རིག་པས་ཁྲིམས་འགལ་ཉེས་སྤྱོད་ཀྱི་དབྱེ་
འབྱེད་དང་ཁྲིམས་འཇལ་གྱི་ཚད་གཞི་བཅས་ལ་ཞིབ་འཇུག་བྱེད་པ་ལྟ་བུའོ། །
རྩོམ་རིག་གིས་མིའི་ནང་སེམས་ཀྱི་འགྱུར་བའི་ཚུལ་དང་ལུས་ལང་ཚོའི་ཚེ་སྲོག་གི་
དཔལ་དངོས་ཀྱི་རྣམ་པ་རིས་སུ་ཐོན་པར་འབྲི་ཆེད་ཆབ་སྲིད་དང་འདུ་ཤེས།
ཀུན་སྤྱོད་དང་ཁྲིམས་ལུགས་བཅས་ཕྱོགས་ཡོངས་དང་དེ་མིན་མི་རིགས་ཀྱི་རང་
55



གཤིས་དང་ས་གནས་ཀྱི་ཡུལ་སྲོལ་གོམས་གཤིས། ཁོར་ཡུག་དང་ཁྱིམ་ཚང་གི་
འཚོ་བ་དང་རིག་གནས་ཀྱི་སྦྱོང་བ། སྲོལ་རྒྱུན་གྱི་བག་ཆགས་བཅས་ཕྱོགས་
ཡོངས་ནས་རིས་སུ་ཐོན་པར་འབྲི་བ་དང་། དེ་མིན་མི་སྣ་རང་གི་གཤིས་རྒྱུད་
དང་བློ་སྟོབས། ཆགས་སྡང་དང་འདོད་མོས། བག་ཉལ་གྱི་བསམ་འདུན་
དང་མི་ཕན་ཚུན་བར་གྱི་འབྲེལ་བ་ལ་སོགས་པའི་ཆ་ཡོངས་ནས་རིས་སུ་ཐོན་
པར་འབྲི་བ་ལྟ་བུ། དེ་ལྟར་ཕྱོགས་ཡོངས་དང་ཆ་ཚང་བའི་སྒོ་ནས་མི་ལ་ཞིབ་
འཇུག་དང་རིས་འབྲི་བྱས་ན་མི་སྣའི་སྣང་བརྙན་ལ་སྒྱུ་རྩལ་ གྱི་ཚེ་སྲོག་དང་་
གསོན་ཉམས་ཀྱི་དཔལ་དང་ལྡན་པར་འབྱུང་ངེས། དེར་བརྟེན་ཧེ་གོར་གྱིས་
རྩོམ་རིག་སྒྱུ་རྩལ་གྱི་བསྟན་བཅོས་ནང་གི་མི་སྣ་ཚང་མ་དབང་ཁམས་ཆ་ཚང་
པའི་ལུས་ཕུང་གི་བདག་ཉིད་ཅན་ཞིག་དང་ནང་སེམས་ཀྱི་འཇིག་རྟེན་ཞིག་ཏུ་
གྲུབ། མི་སྣ་ཚང་མ་སྐྱེས་སྟོབས་ཀྱི་དཔལ་དང་ལྡན་པའི་ཤ་ཁྲག་གི་ལུས་ཕུང་
ཚེ་སྲོག་གི་བདག་ཉིད་ཅན་དུ་གྲུབ་པ་ལས་དོན་མེད་གཤིས་རྒྱུད་ཀྱི་ཕུང་ཁམས་
སུ་བསྐྲུན་པའི་གནའ་བོའི་གཏམ་དཔེ་ལྟར་སྣང་གཟུགས་ཀྱི་ཕུང་སྟོང་ཞིག་མ་
ཡིན་ནོ་ཞེས་《 མཛེས་རྩལ་རིག་པ་》ཞེས་པའི་བམ་པོ་དང་པོར་གསུངས་སོ། །
རྩོམ་རིག་རང་ལ་དམིགས་པ་ཐུན་མོང་མ་ཡིན་པ་དང་ཡུལ་ཐུན་མོང་མ་
ཡིན་པ་ཞིག་མཆིས་ཏེ། ཚན་རིག་གིས་མིའི་ལུས་ཁམས་ཀྱི་དབང་བོ་དང་ཡན་
ལག་རྣམས་སོ་སོར་འབྱེད་པར་བཤད་ན་རྩོམ་རིག་གིས་མཛེས་རྟོག་གི་ཐབས་ལ་
བརྟེན་ནས་རང་གཤིས་ཀྱི་ཁྱད་ཆོས་མངོན་པར་གསལ་བའི་ཚེ་སྲོག་གི་ལང་ཚོ་
གསོན་ཉམས་ཀྱི་དཔལ་དང་ལྡན་པའི་མི་སྣའི་སྣང་བརྙན་ཆ་ཚང་བསྐྲུན་ནོ། །
གཉིས་པ། རྩོམ་རིག་གིས་ཀློག་མཁན་རྣམས་ལ་མི་རང་ཉིད་
རྟོགས་འདོད་ཀྱི་རེ་བ་མངོན་པར་འཇོ་དགོས།
རྩོམ་རིག་མི་གཤིས་ཀྱི་རིག་པར་བརྗོད་པའི་དོན་རྩོམ་རིག་གི་ཆ་ཡོངས་
56



ནས་མངོན་པར་གྲུབ་སྟེ། རྩོམ་རིག་གསར་རྩོམ་གྱི་ཆ་ནས་བཤད་ན་རྩོམ་རིག་
གིས་གསོན་ཉམས་ལྡན་པའི་མི་སྣའི་སྣང་བརྙན་བསྐྲུན་ཏེ་སྤྱི་ཚོགས་ཀྱི་དངོས་
ཡོད་འཚོ་བ་མཚོན་པ་དང་རྩོམ་པ་པོའི་མཛེས་རྟོག་གི་ཕུགས་བསམ་མཚོན་པ་
དང༌། དེ་ཡང་རྩོམ་རིག་གི་མཛེས་རྟོག་ནུས་པའི་ཆ་ནས་བཤད་ན་ཆགས་པ་
དང་སྡང་བའི་སེམས་ཀྱིས་གཏམས་པའི་མི་སྣའི་སྣང་བརྙན་གསོན་ཉམས་ལྡན་
པར་བསྐྲུན་ཏེ་གཞན་སེམས་འགུག་ཅིང་ཕྲོགས་པའི་སྐུལ་སློང་གི་ནུས་པ་ཐོན་
པར་རེ་ཞིང་བརྩོན་པ་དང་། དེ་ཡང་གཟིགས་ཞིབ་ཀྱི་ཆ་ནས་བཤད་ན་རྩོམ་
རིག་གིས་མི་སྣའི་གཤིས་རྒྱུད་ཀྱི་རང་མཚན་གྱི་ཁྱད་ཆོས་གསལ་བའི་སྣང་བརྙན་
སྣ་ཚོགས་པར་འབྲི་བ་འོས་འགན་དུ་འཛིན་ནོ། །
མཛེས་བཅོས་ལ་དགའ་བ་ནི་མིའི་རིགས་ཀྱི་ལྷན་སྐྱེས་ཀྱི་རང་བཞིན་ཞིག་
ཡིན་ལ་མིའི་རིགས་ཀྱིས་མི་རང་ལ་རྟོག་འདོད་ཀྱི་སེམས་ནི་མི་གཤིས་ཀྱི་མཛེས་
རྟོག་གི་རྩ་བའི་རང་བཞིན་ཞིག་ཡིན། དཔེར་ན་སྤྱིར་བཏང་གི་འཚོ་བའི་ཁྲོད་
ཏུ་མི་རྣམས་ཀྱིས་རྟག་ཏུ་གོས་གསར་བ་གྱོན་པ་དང་རྒྱན་ཆ་འདོགས་པ། སྐྲ་
དང་གདོང་གི་རྣམ་པ་མཛེས་པར་བཅོས་པ་དང་དེའི་ལག་རྩལ་གསར་འདོན་
དང་དེ་མིན་གཟུགས་མཛེས་ལུས་རྩལ་ལ་སྦྱོང་ཞིང་དཔྱོད་པའི་ཕྱོགས་སོ་སོ་ནས་
རང་ལུས་ཀྱི་ལང་ཚོའི་དཔལ་དང་མཛེས་ཡོན་མངོན་པར་འདོན་ཞིང་མཛེས་
པར་བརྒྱན་པ་ལྟ་བུའོ། །འོན་ཏེ་མིའི་རིགས་ཀྱི་མཛེས་གཅེས་ཀྱི་རང་བཞིན་དེ་
འཚོ་བའི་ཁྲོད་དུ་རང་ལུས་ཀྱི་ལང་ཚོའི་མཛེས་དཔལ་མངོན་པ་ཙམ་གྱི་དགོས་
འདོད་རྣམ་པར་འཇོ་མི་ནུས་པར་རྩོམ་རིག་སྒྱུ་རྩལ་གྱི་བསྟན་བཅོས་ཀྱི་ངོས་ནས་
མིའི་རིགས་རང་ལུས་ཀྱི་མཛེས་པའི་དཔལ་དང་ཡོན་ཏན་ལ་མངོན་པར་ལོངས་
སུ་སྤྱོད་དོ། །
གདོན་མའི་དུས་ཀྱི་རྩོམ་རིག་སྒྱུ་རྩལ་གྱིས་མིའི་རིགས་ཀྱིས་རི་དྭགས་རྔོན་
ཚུལ་དང་ལྷ་ཀླུ་གཉན་བཙན་མཆོད་སྟངས་དང་སྤྲོ་རྩེད་ཀྱི་ཚུལ་སོགས་མངོན་
པར་བརྗོད་པ་ནི་མིའི་རིགས་ཀྱིས་ཐོག་མར་རྩོམ་རིག་སྒྱུ་རྩལ་གྱི་སྟེང་ནས་རང་
ཉིད་ལ་གཟིགས་རྟོག་གི་འདོད་པ་མངོན་པའི་སྲོལ་བཏོད་པ་ཙམ་ཡིན། དུས་



རབས་ཀྱི་འཕེལ་འགྲོས་ལྟར་མི་རྣམས་ཀྱི་རྩོམ་རིག་གི་མི་སྣའི་སྣང་བརྙན་སྐྲུན་
སྟངས་ཀྱི་རེ་འདོད་ཉིན་རེ་བཞིན་ཇེ་ཆེར་འགྲོ་བ་དང་རྩོམ་རིག་བསྟན་བཅོས་ཀྱི་
ངོས་ནས་ མི་ རང་ཉིད་ཀྱིས་བྱ་ བ་ ཇི་ ལྟར་ བྱེད་ པ་ དང༌། འཚོ་བ་སྐྱོང་བ།
བསམ་བློ་ཇི་ལྟར་གཏོང་བ་དང་འཐབ་རྩོད་དང་སྤྱི་འབྲེལ་གྱི་བྱ་བ་ཇི་ལྟར་བྱེད་
པའི་སྣང་ཚུལ་རྟོགས་འདོད་པ་དང་། དེ་མིན་གནའ་མི་རྣམས་དང་ཕྱིའི་རྒྱལ་
ཁབ་ཀྱི་མི་རྣམས་ཀྱིས་བྱ་བ་དང་ལས་དོན་ཅི་དང་ཅི་བྱས་པའི་གནས་ཚུལ་དང་
ལོ་རྒྱུས་རྟོགས་འདོད་པ། དེ་ཡང་ན་ཚོད་འདྲ་མིན་གྱི་ཀློག་མཁན་ སོ་ སོའི་
འདོད་པའང་མི་འདྲ་སྟེ། ན་གཞོན་རྣམས་ཀྱིས་རྩོམ་རིག་བསྟན་བཅོས་ལས་
མི་རྣམས་ཀྱིས་ཇི་ལྟར་ལས་དོན་ལ་བརྩོན་ཅིང་འབད་པའི་དཀའ་སྤྱད་ཀྱི་ལོ་རྒྱུས་
མཐོང་འདོད་པ་དང་། དར་མ་དང་རྒན་རབས་རྣམས་ཀྱིས་འགལ་འདུ་སྣ་
ཚོགས་འདུམ་འགྲིག་དང་ཐག་གཅོད་ཇི་ལྟར་བྱས་པ་དང་ལས་འགོ་ཇི་ལྟར་སྤེལ་
བ། ནང་སེམས་ཀྱི་ལྐོག་གྱུར་གྱི་ རང་བཞིན་འདོན་པའི་གསང་བ་བཅས་་་
མཐོང་འདོད་ཆེ་བ་ལྟ་བུའོ། །
ཀློག་པ་པོ་རྣམས་ཀྱིས་རྩོམ་རིག་སྒྱུ་རྩལ་གྱི་བསྟན་བཅོས་ལ་བརྟེན་ནས་
རང་བྱུང་ཁམས་ཀྱི་མཛེས་ལྗོངས་ཀྱི་དཔལ་ལ་ལོངས་སུ་སྤྱོད་པ་མ་ཟད་མི་སྣའི་
སྣང་བརྙན་ལ་བརྟེན་ནས་མི་རང་གི་ནང་སེམས་ཀྱི་འགྱུར་བ་དང་ཕྱི་ལུས་ཀྱི་
ལང་ཚོའི་དཔལ་དང་ཉམས་སྣ་ཚོགས་ལ་ལོངས་སུ་སྤྱོད་པ་ནི་མིའི་རིགས་ཀྱི་
མཛེས་རྟོག་གི་དགོས་འདོད་ཐུན་མོང་མ་ཡིན་པ་ཞིག་ཡིན། མིའི་རིགས་ཀྱིས་
རྩོམ་རིག་སྒྱུ་རྩལ་གྱི་ཐབས་ལ་བརྟེན་ནས་མི་རང་གིས་རང་ལོངས་སུ་སྤྱོད་ཅིང་
རྟོགས་པ་དང་འཚོལ་ཞིབ་རྟོག་དཔྱོད་བྱས་ནས་མི་ཚེའི་སྐྱོན་ཡོན་ལ་ཁས་ལེན་
གདེང་འཇོག་དང་དགག་སྒྲུབ་མཚང་འབྱིན་གྱི་དམིགས་པ་འགྲུབ་པར་བྱེད་
དོ། །
58



གསུམ་པ། རྩོམ་རིག་གིས་མི་སྣའི་སྣང་བརྙན་སྣ་
ཚོགས་བཞེངས་སྐྲུན་བྱེད་པ།
སྤྱི་ཚོགས་འཚོ་བའི་ཁྲོད་ཀྱི་མི་རྣམས་ཀྱི་རང་གཤིས་ཀྱི་ཉམས་དང་འགྱུར་
བའི་རྣམ་པ་སྣ་ཚོགས་པར་མཆིས་ཏེ། གོར་ཅིས་ང་ཚོས་མི་ལ་ཁྱད་པར་ཤིན་
ཏུ་ཆེ་པ་ཤེས་ཏེ། ལ་ལ་ཀུ་རེ་བརྗོད་ཁས་པ་དང་། ལ་ལ་ཁ་ལྗིད་པ། ལ་ལ་
ཨུ་ཚུགས་ཆེ་བ། ལ་ལ་རང་རློམ་ཆེ་བ་དང་ལ་ལ་རང་ལ་ཡིད་ཆེས་མེད་པ་དང་
ལ་ལ་ངོ་གནོང་ཆེ་བ་སོགས་སུ་མཆིས། རྩོམ་པ་པོ་རྣམས་ཀྱང་སེར་སྣ་མཁན་
དང་སྨྱོ་ཧམ་ཅན་དང་། ཧམ་སེམས་ ཅན། སྟོང་བསམ་མཁན་དང་རྩེད་
དགོད་ཅན་དང་ངོ་སྡིགས་ཅན་དང་། བརྩོན་འགྲུས་ཅན་ནམ་ལེ་ལོ་ཅན་དང་།
སེམས་དཀར་པའམ་ངང་འཚབ་ཅན་དང་དེ་མིན་བྱ་བ་ཐམས་ཅད་དང་ལེན་
སེམས་འཁུར་མི་བྱེད་པའི་མི་སྣ་སྣ་ཚོགས་ཀྱི་སྐོར་བྲོའི་དཀྱིལ་འཁོར་གྱི་ནང་ན་
འཚོ་བ་སྐྱོང་བཞིན་ཡོད་ཅེས་གསུངས་པ་ལྟ་བུ་དང་། དེ་མིན་ཡང་གྲལ་རིམ་
འདྲ་མིན་དང་ཚོགས་པ་འདྲ་མིན། ལས་རིགས་མི་འདྲ་བ་དང་། གོ་གནས་
མི་འདྲ་བ་དང་། དགའ་ཕྱོགས་འདྲ་མིན་དང༌། འཚོ་བའི་མྱོང་རྒྱུས་འདྲ་
མིན་དང་སྡུག་མྱོང་ཚུལ་འདྲ་མིན། གཤིས་ཀ་འདྲ་མིན། ངང་རྒྱུད་འདྲ་
མིན། དྲང་ཕྱོགས་དང་ལྡོག་ཕྱོགས་པ། སྔོན་ཐོན་འབྲིང་རིམ་རྗེས་ལུས་པ་
དང་། སྐྱེས་བུ་དམ་པ་དང་སྐྱེས་བུ་ཐ་མ་སོགས་ཀྱི་རིགས་དང་ཁྱད་པར་ཤིན་
ཏུ་ཆེ་ཞིང་མང་བས། རྩོམ་པ་པོས་མི་ སྣའི་རིགས་འདྲ་མིན་འདི་དག་ལ་་་་
གཞིགས་ནས་སྣང་བརྙན་ཀྱི་རིགས་དང་རྣམ་པའང་མི་འདྲ་ཞིང་རང་གཤིས་ཀྱི་
ཁྱད་ཆོས་གསལ་བ་བརྒྱ་སྟོང་མང་པོ་རིས་འབྲི་བྱས་ཏེ་ཕྱོགས་དང་ཁྱོན་ཡོངས་
ནས་སྤྱི་ཚོགས་ཀྱི་དངོས་ཡོད་འཚོ་ བའི་ གནས་ཚུལ་ མངོན་པར་མཚོན་ཐུབ་་་
དགོས།
59



བཞི་བ།
མི་གཤིས་ཀྱི་མཛེས་པ་ཡང་དག་པར་མཚོན་
ཏེ་མི་སྣ་ཤ་ཁྲག་དང་ལང་ཚོའི་དཔལ་
ལྡན་པར་སྐྲུན་པ།
མི་སྣའི་ནང་སེམས་ཀྱི་ཆགས་པ་དང་སྡང་བའི་རྒྱུད་ཕུན་སུམ་ཚོགས་པ་
རིས་འབྲི་བྱས་ཏེ་མི་གཤིས་ཀྱི་མཛེས་ཡོན་མངོན་པར་མཚོན་དགོས། གྲལ་
རིམ་སྤྱི་ཚོགས་སུ་མི་གཤིས་ལ་གྲལ་རིམ་གྱི་བག་ཆགས་སམ་རྟགས་མཚན་ངེས་པ།
དེ་ལ་ཡང་གྲལ་རིམ་གྱི་དབང་དུ་མ་སོང་བའི་མི་གཤིས་ཀྱི་ཐུན་མོང་གི་ཆ་ཞིག་
ཀྱང་ལྡན། མི་སྣའི་སྣང་བརྙན་ལས་གོང་སྨོས་ཀྱི་མི་གཤིས་དེ་དག་ཕྱོགས་
ཡོངས་ནས་ཆ་ཚང་བར་མཚོན་པ་དང་མི་སྣའི་ཆགས་སྡང་གི་སེམས་རྒྱུད་ཕུན་
སུམ་ཚོགས་པར་བསྐྲུན་དགོས།
ཅི་ཞིག་ལ་མི་གཤིས་ཟེར། མི་གཤིས་བྱ་བ་མིའི་གཤིས་རྒྱུད་གཙོ་བོ་ཞིག་
ལ་བྱ་སྟེ་མིའི་རང་བྱུང་གི་རང་བཞིན་དང་སྤྱི་ཚོགས་ཀྱི་རང་བཞིན་གཅིག་གྱུར་
དུ་གྲུབ་པ་ཞིག་ལ་ཟེར། རང་བྱུང་གི་རང་བཞིན་ནི་དབང་ཁམས་ཀྱི་ཆའི་
འདོད་ཆགས་ཀྱི་ཕྱོགས་ལ་བཤད། སྤྱི་ཚོགས་རང་བཞིན་གྱི་ཆ་ནི་མིའི་བསམ་
བློ་དང་ཀུན་སྤྱོད། ཆགས་པ་དང་སྡང་བ། སེམས་ཁམས་དང་གོམས་སྲོལ་
བཅས་ལ་བྱའོ། ། སྤྱི་ཚོགས་རང་བཞིན་ནི་མི་གཤིས་ཀྱི་རྩ་བའི་རང་བཞིན་
ཡིན་ཞིང་མི་དང་སྲོག་ཆགས་ཀྱི་དབྱེ་བ་འབྱེད་བྱེད་ཀྱི་རྩ་བའི་ཁྱད་ཆོས་ཀྱང་
ཡིན། སྤྱི་ཚོགས་ཀྱི་རང་བཞིན་ལ་དགག་ན་མི་དང་དུད་འགྲོ་གཅིག་ཏུ་འགྱུར་
བའི་ཉེན་ཁ་ཆེ་ལ་འོན་ཏེ་མི་གཤིས་ལ་མཚོན་ན་དེའི་དབང་ཁམས་ཀྱི་ཆའི་ཁྱད་
ཆོས་དུ་མ་སྲོག་ཆགས་སྤྱི་དང་འདྲ་བས་སྲོག་ཆགས་སྤྱིའི་ཆ་ཤས་འགའ་ཡང་ལྡན་
པར་འདུག ཨེན་ཀེ་སིས་《 ཏོ་ལིན་ལ་དགག་པ་》ཞེས་པར། མི་ནི་སྲོག་
ཆགས་ཀྱི་རིགས་ལས་ཐོན་པའི་དངོས་དོན་འདིས་མིས་ནམ་ཡང་སྲོག་ཆགས་ཀྱི་
60



7
རང་བཞིན་དེ་རྩ་བ་ནས་སྤོང་མི་ནུས་པར་ཐག་ཆོད་པས་ནམ་ཡང་ཆ་ཅི་ཙམ་
སྤོང་བའི་ཚད་ལ་རག་ལས་ཏེ། སྲོག་ཆགས་ཀྱི་རང་བཞིན་དང་མི་གཤིས་ཀྱི་
ཚད་མང་ཉུང་གི་ཁྱད་པར་ཙམ་དུ་ཟད་དོ་ཞེས་གསུངས་པ་ལྟ་བུ། ཆགས་པ་
དང་སྣང་བ་འགའ་ཤས་མིའི་དབང་ཁམས་ཀྱི་རྐྱེན་ལ་འབྲེལ་ཆེ་བ་དང་གལ་སྲིད་
རང་བྱུང་གི་རང་བཞིན་ཁས་མ་བླངས་ན་མིའི་ཆགས་སྡང་གི་ཚུལ་འགའ་ལ་
འབྲེལ་མི་ཆགས་ཤིང་སྤྱི་ཚོགས་རང་བཞིན་དང་རང་བྱུང་རང་བཞིན་ཕན་ཚུན་
ཤུགས་རྐྱེན་བྱེད་པའི་རྒྱུ་འགག་པར་གྱུར། སྤྱི་ཚོགས་རང་བཞིན་གྱིས་གཙོ་
ཁྲིད་གྱི་ལྟེ་གནས་བཟུང་ཡོད་ལ་དེས་རང་བྱུང་གི་ རང་བཞིན་ལ་ཁ་ལོ་དང་་
དབང་སྒྱུར་བྱེད། རང་བྱུང་རང་བཞིན་གྱིས་སྤྱི་ཚོགས་རང་བཞིན་ལ་ཤུགས་
རྐྱེན་བྱེད་དེ་དཔེར་ན་མི་རྣམས་ཀྱིས་ངེས་པར་དུ་ལུས་སྟོབས་ཀྱི་ངལ་རྩོལ་དང་
རིག་པའི་རྩོལ་བ་ནི་སྤྱི་ཚོགས་རང་བཞིན་གྱི་རྐྱེན་ཡིན་ཏེ། ངལ་རྩོལ་བྱེད་པར་
དགོས་ངེས་ཀྱི་བཟའ་བཏུང་དང་ཡོ་བྱད་ལ་བརྟེན་ནས་ངལ་རྩོལ་གྱི་ལས་ཀའི་
རྒྱུན་སྐྱོང་བ་ནི་དབང་ཁམས་ཀྱི་དགོས་འདོད་ཅིག་ཡིན་ཞིང་རང་བྱུང་གི་རང་
བཞིན་གྱི་རྐྱེན་མངོན་པའི་ཚུལ་ཞིག་ཀྱང་ཡིན།
མི་གཤིས་ནི་ལོ་རྒྱུས་ཀྱི་ཁོངས་གཏོགས་ཤིག་ཡིན། གདོད་མའི་སྤྱི་་་་
ཚོགས་ཀྱི་སྐབས་སུ་མིའི་རིགས་སྤྱི་ལ་ཐུན་མོང་གི་མི་གཤིས་མངའ་བ། གྲུལ་
རིམ་སྤྱི་ཚོགས་སུ་སྒེར་དབང་ལམ་ལུགས་བྱུང་བས་མིའི་སྤྱི་ཚོགས་རང་བཞིན་ལ་
གྲལ་རིམ་གྱི་བག་ཆགས་ སམ་རྟགས་མཚན་མངའ་བས་ གྲལ་ རིམ་ གྱི་རྟགས་
མཚན་ཅན་གྱི་མི་གཤིས་སུ་བསྒྱུར་བའམ་གྲལ་རིམ་གྱི་རང་བཞིན་ཅན་དུ་གྱུར།
གྲལ་རིམ་རང་བཞིན་གྱི་བག་ཆགས་མ་འགོས་པའི་མིའི་སྤྱི་ཚོགས་རང་བཞིན་གྱི་
ཆ་དེ་ལ་ཐུན་མོང་གི་མི་གཤིས་སུ་བཤད། བྱ་དངོས་མཐའ་དག་ཕན་ཚུན་རྒྱུ་
རྐྱེན་གྱི་འབྲེལ་བའི་ལྟོས་བཅས་སུ་འབྱུང་ཞིང་འགལ་ཟླའི་ཚུལ་དུ་གཅིག་གྱུར་དུ་
གནས་པར་འདུག སྤྱི་ཚོགས་ཀྱི་ གྲལ་རིམ་སོ་ སོའང་ ཕན་ཚུན་འགལ་ཟླར་
གྱུར་ཅིང་མཉམ་དུ་གནས་པར་འདུག་པས་དེ་དག་ལ་ཐུན་མོང་གི་རང་བཞིན་
ཞིག་གྲུབ་ཡོད་ལ། འོན་ཏེ་གྲལ་རིམ་སྤྱི་ཚོགས་སུ་མི་གཤིས་ཀྱི་ཐུན་མོང་རང་



བཞིན་ཁོ་ན་སྨྲ་ན་ནོར་འཁྲུལ་ཡིན་ཏེ། དེའི་ཐུན་མོང་རང་བཞིན་རྩ་བ་ནས་
ཁས་མ་བླངས་ནའང་ནོར་འཁྲུལ་ཏེ་དངོས་གཙོ་རྩོད་སྒྲུབ་ཀྱི་རིག་པ་དང་འགལ་
འ གྲོ། གུང་ཁྲན་རིང་ལུགས་ཀྱི་སྤྱི་ཚོགས་སུ་སླེབས་ཚེ་སྒེར་དབང་ལམ་ལུགས་
རྩ་བ་ནས་མེད་པར་བཟོས་པས་མི་གཤིས་ཀྱང་རང་ལྡོག་ཏུ་ཕྱིར་སླེབས་པར་ངེས་
སོ། ། མར་ཁེ་སིས་《 1844ལོར་དཔལ་འབྱོར་རིག་པ་དང་—མཚན་ཉིད་རིག་
པའི་ཟིན་ ཐོ་》ཞེས་པར། གུང་ཁྲན་རིང་ལུགས་ནི་སྤྱི་ཚོགས་ཀྱི་ཚོགས་མིར་
གྱུར་བའི་མི་རྣམས་ཏེ་མིའི་རྩ་བའི་རང་བཞིན་དང་མཐུན་པའི་མི་རང་གི་རང་
ལྡོག་ ཏུ་ ཕྱིར་ སླེབས་ པ་ ཞིག་ ཡིན། དེ་ ནི་ རང་ རྟོགས་ དཔྱིས་ ཕྱིན་ པ་ དང་།
སྔོན་ཐོན་གྱི་རྒྱུ་ཕུན་སུམ་ཚོགས་པའི་འབྲས་བུ་ཡོངས་སུ་བཟུང་ནས་སླར་རང་
ལྡོག་ཏུ་ཕྱིར་བབས་པ་ཞིག་ཡིན་ཞེས་གསལ་དུ་བསྟན་པའོ། ། གུང་ཁྲན་རིང་
ལུགས་སྤྱི་ཚོགས་ཀྱི་མི་གཤིས་ནི་སླར་ རང་ལྡོག་ཏུ་བབས་པའི་མི་གཤིས་བླ་ན་
མཐོ་བ་ཞིག་ཡིན། མི་གཤིས་ཀྱི་སླར་བྱུང་གི་རང་ལྡོག་དེ་ནི་གདོད་མའི་སྤྱི་
ཚོགས་ཀྱི་ཐུན་མོང་གི་མི་གཤིས་ཀྱི་རང་ལྡོག་ ཏུ་ཕྱིར་སླེབས་པ་ཞིག་མ་ཡིན་ཏེ།
སྤྱི་ཚོགས་འཕེལ་རྒྱས་དང་མདུན་སྐྱོད་ཀྱི་ཆོས་ཉིད་ལྟར་གུང་ཁྲན་རིང་ལུགས་སྤྱི་
ཚོགས་ཀྱི་ཐུན་མོང་གི་མི་གཤིས་ནི་ཆེས་བླ་ན་མཐོ་ཞིང་མཆོག་ཏུ་གྱུར་བའི་རང་
རྟོགས་ཀྱི་ཤེས་རིག་གི་རྟོགས་པ་ཚད་མཐོན་པོ་ཞིག་ཡིན། །
མི་གཤིས་སྨྲ་བ་ནི་མི་གཤིས་ལ་འགྲེལ་ཞིང་དཔྱོད་པའི་རིགས་པའི་གཞུང་
ལུགས་ཤིག་ཡིན། འབྱོར་ལྡན་གྲལ་རིམ་གྱི་མི་གཤིས་སྨྲ་བ་ལ་དོན་དངོས་དང་
འབྲེལ་ནས་དབྱེ་ཞིབ་བྱེད་དགོས་ཏེ། གསར་དར་སྐབས་ཀྱི་འབྱོར་ལྡན་གྲལ་
རིམ་གྱི་མི་གཤིས་སྨྲ་བས་བཀས་བཀོད་རྒྱུད་འཛིན་གྱི་སྒེར་དབང་ལམ་ལུགས་
དང་ཆོས་ལུགས་ལྷ་འདྲེ་རིག་པ་ལ་ངོ་རྒོལ་བྱས་པ་དང་། འདོད་སྤང་རིང་
ལུགས་ལ་ངོ་རྒོལ་བྱས་པ་དང་མིའི་རང་དབང་རང་བཙན་དང་། དམངས་
གཙོ་འདྲ་མཉམ་གྱི་ཁེ་དབང་ལ་བརྩོན་ཞིང་འཛུགས་པའི་སྔོན་ཐོན་གྱི་ནུས་པ་
བཏོན་ཡོད། དེ་ཡང་འབྱོར་ལྡན་གྲལ་རིམ་ལོག་སྤྱོད་ཀྱི་མི་གཤིས་སྨྲ་བས་གྲལ་
རིམ་གྱི་དབྱེ་བ་རྩ་བ་ནས་ཁས་མི་ལེན་པ་དང་རྩོམ་པ་པོའི་གྲལ་རིམ་གྱི་ལངས་
62



ཕྱོགས་ཁོས་མི་ལེན་པ། གྲལ་རིམ་སྤྱི་ཚོགས་ཀྱི་གྲལ་རིམ་རང་བཞིན་མི་གཤིས་ཀྱི་
རྩ་བའི་གྲུབ་ཆ་ཡིན་པར་ཁས་མི་ལེན་པར་མིའི་རིགས་ཀྱི་ཐུན་མོང་གི་མི་གཤིས་
ཀྱི་ཆ་དེ་འུད་བརྗོད་དང་ཐུན་མོང་གི་མི་གཤིས་དེས་མིའི་རིགས་སྤྱིའི་ལས་དབང་
ལ་ ཁ་ལོ་བྱེད་པར་འདོད་ཅིང་ལྟ་བ། རྩོམ་རིག་གི་ཐད་དུའང་ཐུན་མོང་གི་མི་
གཤིས་ནི་རྩོམ་རིག་གི་རྩ་བའི་ཚད་གཞིར་འདོད་པ། རྩོམ་རིག་གི་ཁྱབ་ཁོངས་
ནས་འབྱོར་ལྡན་གྲལ་རིམ་གྱི་ལོག་སྤྱོད་མི་གཤིས་སྨྲ་བར་དགག་པ་རྒྱག་དགོས།
མི་གཤིས་ཀྱི་མཛེས་པ་ལས་མིའི་གྲལ་རིམ་གྱི་རང་བཞིན་མངོན་པར་་་་
མཚོན་དགོས། སྒོས་སུ་དུས་རབས་ཀྱི་འགྱུར་ལྡོག་མཚོན་པའི་མི་སྣའི་སྣང་
བརྙན་གསོན་ཉམས་ལྡན་ཞིང་རང་གཤིས་ཀྱི་ཁྱད་ཆོས་མངོན་པར་གསལ་བ་
དང་སྤྱི་ཚོགས་ཀྱི་འཕེལ་རྒྱས་ལ་སྐུལ་མ་འདོན་པའི་སྒྱུ་རྩལ་སྣང་བརྙན་དེ་དག་
གྲལ་རིམ་གྱི་རང་བཞིན་ལས་འགོང་མི་ནུས་སོ། ། མི་སྣའི་སྣང་བརྙན་ལས་
མི་རྣམས་ཀྱི་གྲལ་རིམ་རང་བཞིན་དང་མིའི་རིགས་ཀྱི་ཐུན་མོང་གི་རང་བཞིན་
ཕྱོགས་ཡོངས་ནས་ཆ་ཚང་ཞིག་མཚོན་དགོས་པ་མ་ཟད། མི་སྣའི་ནང་སེམས་
ཀྱི་འགྱུར་བ་དང་འཇིག་རྟེན་མངོན་པར་མཚོན་པ་དང་། ཤ་ཁྲག་གི་ལང་ཚོ་རྒྱས་
ཤིང་རང་གཤིས་ཀྱི་ཁྱད་ཆོས་མངོན་གསལ་དུ་ཐོན་པའི་མི་སྣའི་ སྣང་བརྙན་
རབས་དང་རིམ་པ་སྐྲུན་ཅིང་འདོན་དགོས། དེར་བརྟེན་མི་གཤིས་ཀྱི་མཛེས་
པ་ལ་གྲལ་རིམ་གྱི་རང་བཞིན་གསོན་ཉམས་ལྡན་པར་མཚོན་དགོས་པར་མ་ཟད་
མིའི་རིགས་སྤྱིའི་ཐུན་མོང་གི་རང་བཞིན་དང་བག་ཉལ་གྱི་འདུ་ཤེས་ཀྱང་མངོན་
པར་མཚོན་ཐུབ་དགོས། ཨེ་ཡིན་སི་ཐན་གྱིས་《ཨེ་ཡིན་སི་ ཐན》བྱ་བའི་ལོ་
རྒྱུས་རྣམ་ཐར་རྩོམ་པ་པོས་ང་རང་གི་གཤིས་རྒྱུད་ཀྱི་རིགས་པར་མ་ངེས་པ་དང་
ནང་འགལ་བ། དགོད་བྲོ་བ་དང་སྨྱོས་སྤྱོད་ལ་ཉེ་བའི་ཆ་དེ་དག་རིས་སུ་ཐོན་
པར་བྲིས་མེད་པ་དང་། དེ་དག་ནི་དུས་དང་རྣམ་པ་ཀུན་ཏུ་ནུས་པ་འདོན་
བཞིན་པའི་རང་བྱུང་ཁམས་ཆེན་པོས་མི་གཤིས་ཀྱི་རྒྱུད་དུ་ལྷན་སྐྱེས་སུ་ལྡན་པར་
བཅུག་ཡོད། འོན་ཏེ་རང་སེམས་ཉམས་ཚོད་ཀྱི་གནད་འགག་ཚབས་ཆེན་
ཞིག་ལ་ཐུག་ཚེ་གོང་སྨོས་ཀྱི་ཆ་དེ་དག་མངོན་པར་འབྱུང་ངེས་སོ་ཞེས་བསམས་
63



པ་དང་། ཨེ་ཡིན་སི་ཐན་གྱིས་རང་གི་གཤིས་ རྒྱུད་ ཀྱི་ གཏིང་དུ་སྦས་པའི་
རིགས་པར་མ་ངེས་པའི་བག་ཉལ་གྱི་འདུ་ཤེས་དེ་ཕྱིར་རིས་སུ་ཐོན་པར་བྲིས་པ་
ནི་མི་གཤིས་ཀྱི་མཛེས་ཡོན་མཚོན་པའི་ཐབས་ཤེས་ཤིག་ཏུ་ངེས་སོ། །
མི་སྣའི་རང་གཤིས་ཀྱི་ནང་འགལ་ཕྱིར་བསྟན་ན་ཆགས་སྡང་གི་སེམས་ཀྱི་
གཏིང་དཔག་ནུས་པ། མི་སྣའི་རང་གཤིས་མངོན་གསལ་དུ་བསྐྲུན་ན་མཛེས་
རྟོག་གི་རིན་ཐང་ལྡན་པའི་མི་སྣའི་སྣང་བརྙན་དུ་གྲུབ་པ། སྒྱུ་རྩལ་ བསྟན་
བཅོས་ ཁྲོད་ ཀྱི་ རང་ གཤིས་ ཅན་ གྱི་ བསྟན་ བཅོས་ མཛེས་ པར་ སྣང་ བ་ དང་།
གཤིས་རྒྱུད་ནི་མི་སྣའི་ནང་སེམས་ཀྱི་རང་གཤིས་ཀྱི་ཁྱད་ཆོས་ཡིན། གཤིས་
རྒྱུད་ནི་ཧ་ཅང་རྙོག་འཛིངས་ཆེ་བའི་བརྒྱུད་རིམ་ཞིག་ཡིན་པས་གཤིས་རྒྱུད་རིས་
འབྲི་བྱེད་པ་ཕྱི་རྣམ་པའི་ཚུལ་ཙམ་དུ་གནས་མི་རུང་བར་གཤིས་རྒྱུད་ཀྱི་གཏིང་
དཔག་སྟེ་ནང་སེམས་གཏིང་གི་གསང་བ་རྣམས་མངོན་པར་འདོན་པ་དང་བག་
ཉལ་གྱི་འདུ་ཤེས་འབྲི་ཐུབ་པར་བརྩོན་དགོས། རྩོམ་པ་པོ་ནི་མིའི་རིགས་ཀྱི་
ནང་སེམས་ཀྱི་ལྟ་བརྟག་པ་དང་རི་མོ་བ་ཡིན་པས་མི་སྣས་ཅི་བྱེད་ཀྱི་ཚུལ་འབྲི་
དགོས་པ་མ་ཟད་ཚུལ་ཇི་ལྟར་བྱེད་པ་དང་ཅི་ཞིག་བསམ་བཞིན་པའི་ཉམས་དང་
འགྱུར་བའི་ཚུལ་དངོས་རིས་སུ་ཐོན་པར་འབྲི་མཁས་དགོས། ལུའུ་ཞུན་གྱིས་
མི་སེམས་འབྲི་བར་ཧ་ཅང་མཐོང་ཆེན་བྱ་སྟེ། དེང་རབས་ཀྱི་རང་རེའི་རྒྱལ་
འབངས་ཀྱི་སེམས་ཁམས་མངོན་པར་འབྲི་དགོས་ཞེས་བསྟན་པ་དང་། ཁོང་
གིས་ཀྱང་ཨུ་རུ་སུའི་རྩོམ་རིག་སྨྲ་བ་ཐོ་སི་ཐོ་ཡེ་ཧྥུ་སི་ཅིས་གསུངས་པའི་ངས་མི་
རྣམས་ཀྱི་ཡིད་སེམས་ཀྱི་གཏིང་ཟབ་ས་མངོན་པར་འདོན་ནོ། ། ཞེས་པར་
བསྔགས་པ་དང༌། ནང་སེམས་གཏིང་གི་གསང་བའི་རྒྱུ་གྲོལ་ཏེ་བྲིས་ན་གཤིས་
རྒྱུད་ཀྱི་ཕྱི་ཚུལ་གྱི་ཉམས་ལ་བརྟེན་ནས་ནང་སེམས་ཀྱི་འགྱུར་བའི་འགལ་འདུ་སྣ་
ཚོགས་ཀྱི་གཏིང་དཔག་ཐུབ་ཅིང་མངོན་ནུས། མི་གཤིས་ཀྱི་རང་བཞིན་ནི་ཧ་
ཅང་རྙོག་འཛིངས་ཆེ་བ་ཞིག་སྟེ། པཱར་ཀྲ་ཁོས་ཁོང་རང་གི་གཤིས་རྒྱུད་ཀྱི་རྙོག་
འཛིངས་ཀྱི་རང་བཞིན་ལ་སྔོན་ནས་གསལ་འདོན་གྱི་དཔྱད་པ་བཏང་མྱངས་ཏེ།
ཁོང་གིས་སྐུ་དྲག་ཨཱ་པོ་ལང་ཐེ་སི་ལ་བཏང་བའི་འཕྲིན་ཡིག་ཏུ། ང་རང་གི་
64



ཤེས་པ་ལྟར་ན་ངའི་གཤིས་རྒྱུད་ཆེས་ཁྱད་པར་བ་ཞིག་རེད། ངས་རང་ལ་
བརྟགས་ན་མི་གཞན་ལ་རྟོག་པ་ནང་བཞིན་རང་ལུས་རང་འདོམ་གང་པོ་འདིར་
འབྱུང་སྲིད་ཀྱི་འགལ་འདུ་དང་མི་མཐུན་པ་ཡོད་དོ་ཅོག་འདུས་འདུག ལ་
ལའི་བསམ་པར་ང་ནི་ང་རྒྱལ་ཆེ་བ་དང་འཆལ་ཡན་དང་ཨུ་ཚུགས་ཅན་དང་།
སྤྱོད་ ཡང་ བ་ དང་། རིག་ པ་ སྦྱིད་ ལུག་ དང༌། ཁེངས་དྲེགས་ ཅན་ དང་།
སྣང་མེད་དོགས་མེད་དང༌། ལེ་ལོ་ཅན་དང༌། རྣམ་གཡེང་དང༌། ཧོལ་
རྒྱུག་ཆེ་བ་དང༌། བརྩོན་སེམས་མེད་པ་དང་། སྨྲ་བརྗོད་ལ་དགའ་བ་དང་།
མགོ་མཇུག་མི་འཚང་བ་དང༌། གུས་ལུགས་མི་ཤེས་ཤིང་གུས་ཞབས་མེད་པ་
གཏི་མུག་པ་དང་། རང་གཤིས་ཚ་པོ་བཅས་སུ་སྣང་བ་དང་། ཡང་ཁ་ཞིག་
གིས་ང་རང་བསྲི་ཚགས་ཅན་དང་ཁེངས་སྐྱུངས་པ་དང༌། དཔའ་མཛངས་པ་
དང་། སྙིང་རུས་ཅན་དང་། ཞེ་རྩ་བརྟན་པོ་དང༌། བཅོས་མེད་དང༌།
ལས་ལ་བརྩོན་པ་དང་། སྡུག་རུས་ཆེ་བ་དང༌། སྐད་ཆ་ཉུང་ལ་སེམས་ནན་
ཞིང་ཞིབ་པ་དང༌། གུས་ཞབས་ལྡན་པ་དང༌། རྟག་ཏུ་དགའ་ཞིང་སྤྲོ་བ་
བཅས་སུ་བཤད་པ་དང་། དོན་དངོས་སུ་དེ་དག་ཚང་མར་རྒྱུ་མཚན་ཡོད་དེ།
ང་ནི་སྙིང་ཆུང་བྱི་བ་འདྲ་བ་ཞིག་རེད་ཅེས་བརྗོད་མཁན་དེ་ཡང་ང་དཔའ་པོ་
འགྲན་ཟླ་མེད་པ་ཞིག་རེད་ཟེར་མཁན་ལས་རྒྱུ་མཚན་ལྡན་པར་འདུག དེ་
མིན་ཡང་ང་ རང་མཁས་པ་ཞིག་གམ་ཡང་ན་བླུན་པོ་ཞིག་དང་། ཤེས་རྒྱ་ཆེ་
བའམ་ཅི་ཡང་མི་ཤེས་པ་ཞིག་རེད་ཅེས་བརྗོད་པའང་དེ་བཞིན་དུ་ང་རང་ལ་
མཚར་སྣང་ཅི་ཡང་མི་སྐྱེས་སོ་ཞེས་བྲིས་པ་ལྟ་བུའོ། །
མིའི་རང་གཤིས་ཀྱི་ནང་འགལ་གྱི་རང་བཞིན་འབྲི་ན་མི་སྣའི་གཤིས་རྒྱུད་
དེ་སྒྱུ་རྩལ་གྱི་བདེན་དངོས་དང་མཐུན་པར་དོ་སྣང་བྱེད་དགོས་པ་ལས་ཕྱི་རོལ་
ཡུལ་གྱི་ཆོས་ཉིད་དང་འགལ་མི་རུང་བ་དང་རྩོམ་པ་པོའི་རང་སྣང་གི་ཆགས་པ་
དང་སྡང་བའི་རྣམ་འགྱུར་དྲང་བདེན་དུ་ངེས་དགོས།
65



ལེའུ་གཉིས་པ། རྩོམ་རིག་གི་ཆགས་སྡང་
རང་བཞིན་བཤད་པ།
དང་པོ།
ཆགས་སྡང་ནི་སྣང་བརྙན་གྱི་
ཁྲག་རྒྱུན་ཡིན། །
ཆགས་སྡང་བྱ་བ་ནི་སེམས་བྱུང་གི་སྣང་ཚུལ་ཞིག་སྟེ། ཕྱི་རོལ་ཡུལ་གྱི་
རྐྱེན་སྣ་ཚོགས་ཀྱིས་བསླངས་པའི་ནང་སེམས་ཀྱི་འགྱུར་བ་ཞིག་ལ་བྱའོ། ། ཕྱི་
དངོས་པོའི་སྣང་ཚུལ་སྣ་ཚོགས་དབང་ཤེས་སུ་སྣང་ཞིང་ཚོར་བ་ལས་ནང་སེམས་
ལ་ཚོར་བ་བདེ་སྡུག་བཏང་སྙོམ་གང་རུང་དུ་སྐྱེས་ཏེ། དཔེར་ན། དགའ་བ་
དང༌། སྡུག་པ་དང་། ཁོང་ཁྲོ་དང་། འཇིགས་པ་དང༌། གཅེས་ཤིང་
བརྩེ་བ་དང་། ཞེན་ལོག་དང་འདོད་ཆགས་ལ་སོགས་པ་སྐྱེས་པ་ལྟ་བུའོ། །
མིའི་རིགས་ཀྱི་ནང་སེམས་ཀྱི་འགྱུར་བའི་སྣང་ཚུལ་ལ་རིགས་ཆེ་ཤོས་གཉིས་ཏེ།
ཆགས་པ་དང་སྡང་བའོ། ། ཆགས་པ་ལའང་མེས་རྒྱུས་ལ་གཅེས་ཤིང་ཆགས་
པ་དང་། ཕ་ཡུལ་ལ་ཞེན་ཆགས་པ་དང་། འདོད་ཡོན་ལ་ཆགས་པ་དང༌།
མ་ལ་ཞེན་ཆགས་པ་དང་། གྲོགས་ལ་ཞེན་ཆགས་པ་ད་ང་། རང་བྱུང་ཁམས་
ཆེན་པོར་ཆགས་པ་དང༌། སྒྱུ་རྩལ་ལ་ཞེན་ཆགས་པ་ལྟ་བུའོ། ། དེ་ཡང་
ཆགས་པའི་སེམས་ལས་རྒྱས་པའི་སེམས་བྱུང་ལའང་སྙིང་རྗེ་དང་བྱམས་སེམས།
བཟོད་སྒོམ་དང་གུ་ཡངས། དགའ་སྣང་དང་བསྟོད་བསྔགས་དང་། ཡིད་
སྨོན་གུས་བཀུར་དང་དད་གུས་སོགས་འབྱུང་བ་ལྟ་བུ། སྡང་བ་ལས་འཁོན་
འཛིན་དང་དགྲར་འཛིན། ཞེ་སྡང་དང་ཞེན་ལོག་ ལྟ་བུ། ཆགས་པ་དང་
སྡང་བ་དང་བཏང་སྙོམས་གང་ཡང་མ་ཡིན་པའི་སེམས་བྱུང་གཙོ་བོ་གཏི་མུག་
ལས་བྱུང་ལ། སྡུག་བསྔལ་བ་སྟེ་དཔེར་ན་སྐྱོ་སྡུག་དང་སུན་སྣང་དང་འགྱོད་པ་
66



དང་ སྐྱོ་སེམས། དབེན་སིམ་གྱི་སྡུག་སྣང་དང་རེ་ཐག་ཆད་པ་（ཉམ་ཐག་པ་)
འགྱོད་བཤགས་དང་མྱ་ངན་སོགས་འབྱུང་བ་ལྟ་བུའོ། ། །
ཆགས་སྡང་ནི་མིའི་རིགས་ཀྱི་སེམས་བྱུང་གི་སྣང་ཚུལ་ཞིག་སྟེ་དབང་པོ་
ལྔའི་ཚོགས་པ་ལས་བྱུང་བའི་དབང་ཤེས་ཀྱི་འ དུ་འཛིན་དང་བསམ་བྱུང་གི་རྒྱུན་
ཞིག་ཏུ་ངེས་སོ། ། དབང་ ཁམས་ཀྱི་སྒོ་སོ་སོའི་ཚོར་བ་མ་འདྲ་ན་སེམས་
ཁམས་ཀྱི་ཤེས་པ་སྐྱེས་ཚུལ་གྱི་སྟོབས་ཀྱང་མི་འདྲ་སྟེ། གདོད་མའི་དམའ་རིམ་
གྱི་ཚད་དུ་གནས་པའི་སེམས་ཁམས་ཀྱི་སྣང་ཚུལ་ནི་ཕྱིའི་སྣང་ཚུལ་སྣ་ཚོགས་ཀྱི་
རྐྱེན་གྱིས་བསླངས་པའི་དོན་དང་བརྡ་རྟགས་སྤྱི་ནང་སེམས་སུ་སྣང་ཞིང་རྒྱུ་བ་
ཙམ་དུ་ཟད། ཕྲ་ཞིང་ཞིབ་པའི་མཐོ་རིམ་གྱི་ཚད་དུ་འཕེལ་བའི་ནང་སེམས་ཀྱི་
ཤེས་པ་ནི་ཆགས་པ་དང་སྡང་བ་མངོན་པར་ཉམས་སུ་མྱོང་བའི་ཉམས་རྟོགས་ཀྱི་
རྒྱུད་ལས་སྐྱེས་པའི་ཤེས་བ་ཚད་མཐོ་ཤོས་ཤིག་ལ་བྱའོ། མི་རྣམས་ཀྱི་ཉམས་
རྟོགས་ཀྱི་སེམས་བྱུང་སྣ་ཚོགས་བསམ་འདུན་དང་ཆགས་སྡང་གི་འདུ་ཤེས་སུ་
གྲུབ་ཅིང་བློ་རིགས་ཀྱི་ཚད་མཐོན་པོར་སྐྱེད་ཅིང་མཆེད་པ། རྩོམ་རིག་གི་་
ཆགས་སྡང་གི་སེམས་རྒྱུད་ནི་ཆགས་པ་དང་སྡང་བའི་བསམ་ཚུལ་ཚད་མཐོ་ཤོས་
ཀྱི་རྣམ་པར་མཆེད་པའི་སེམས་རྒྱུད་ཐུན་མོང་མ་ཡིན་པ་ཞིག་ཡིན། །
མི་རྣམས་ཀྱི་བསམ་འདུན་དང་ཆགས་སྡང་ནི་ནང་སེམས་ཀྱི་འགྱུར་བའི་
རྒྱུད་རིམ་གྱི་སྣང་ཚུལ་གལ་ཆེན་ཞིག་ཡིན། སེམས་ཉིད་ཡུལ་གྱི་དབང་དུ་འགྲོ་
ཆེ་སྟེ། དབང་ཁམས་ཀྱི་སྐྱེ་མཆེད་ལ་བརྟེན་ནས་གཞལ་བྱའི་ཡུལ་ཚོར་ཤེས་སུ་
སྣང་ཞིང་རྟོགས་པ་དང་། གཞལ་བྱའི་ཡུལ་ལ་རྟོག་ཚེ་ལར་དངོས་པོའི་སྣང་
ཚུལ་ངེས་ཅན་པ་ཞིག་ དང་རང་གི་དགོས་འདོད་དང་མཐུན་མིན་གྱི་བསམ་་
འདུན་སྣ་ཚོགས་ ཕན་ཚུན་མཚམས་སྦྱོར་གྱི་རྐྱེན་ལ་བརྟེན་ནས་མངོན་པར་་་་
ཉམས་སུ་མྱོང་ཞིང་རྟོགས་པའོ། དཔེར་ན། ཁ་དོག་འདྲ་མིན་ལས་ཉམས་
རྟོགས་མི་འདྲ་བ་སྐྱེས་པ་དང༌། ཆགས་སྡང་གི་སེམས་ཀྱང་སོ་སོར་སྐྱེས་པ་ལྟ་
བུ། དཔྱིད་ཀྱི་དཔལ་ཡོན་མངོན་པར་བཞད་པའི་ཚེ་འདབ་ཆགས་སྣ་ཚོགས་
ཀྱི་མགྲིན་དབྱངས་སྒྲོག་ཅིང་མེ་ཏོག་གི་དྲི་ངད་ལྡང་བ་ལ་མི་རྣམས་དགའ་སྤྲོའི་



སྐྱིད་སྣང་སྐྱེས་པ་དང༌། དགུན་གསུམ་གྱི་གྲང་ངར་ཚ་བས་སྐྱེ་དངོས་རྩི་ཤིང་
མེ་ཏོག་ཐམས་ཅད་ཉམས་རྒུད་དུ་གྱུར་ཏེ་འཁྱག་རླུང་དྲག་པོ་འུར་འུར་དུ་ལྡང་
བ་ལ་མི་རྣམས་མི་འདོད་པའི་སྐྱོ་སྣང་དང་སྡུག་བསྔལ་གྱི་སྣང་བ་སྐྱེས་པ་ལྟ་
བུའོ། ། །
འདོད་ཡོན་ལྔ་ལ་སོགས་པའི་ ཡུལ་ ཉམས་ སུ་ མྱངས་པའི་ཉམས་རྟོགས་
ལས་ཆགས་པ་དང་སྡང་བ་སོགས་ཀྱི་སེམས་བྱུང་ཁྱད་པར་བ་སྣ་ཚོགས་རབས་
དང་རིམ་པར་སྐྱེས་པ། སྤྱིར་ཡིད་ཁམས་(F# # )ནི་དབང་ཁམས་ཀྱི་སྣང་བ་
རང་གི་དགོས་འདོད་འཇོ་ཐུབ་མིན་ལས་སྐྱེས་པའི་ཉམས་རྟོགས་ཀྱི་འ དུ་ཤེས་
ཤིག་སྟེ། དེ་ལ་སྲོག་ཆགས་ཀྱི་གདོད་མའི་ལྷན་སྐྱེས་ རང་བཞིན་གྱི་སེམས་་
ཤུགས་ཀྱི་ཆ་མཆིས་ཏེ་དཔེར་ན་ཉེན་ཁར་སླེབས་ཚེ་འཇིགས་སྐྲག་སྐྱེས་པ་དང་དེ་
ལས་བྱོལ་ཐབས་དང་གཡོལ་ཐབས་ཀྱི་བག་ཉལ་གྱི་བསམ་པའི་བྱ་སྤྱོད་འགའ་
རང་དབང་མེད་པར་བྱེད་པ་ལྟ་བུའོ། ། འོན་ཏེ་ཡིད་ཁམས་ཀྱི་རྣམ་པ་དེ་
གདོད་མའི་དམའ་རིམ་གྱི་རྣམ་པར་ཡུན་དུ་མི་གནས་པར་དེ་ཆགས་པ་དང་སྡང་
བའི་ཉམས་རྟོགས་ཀྱི་རྒྱུད་ལ་བརྟེན་ནས་ཚད་མཐོན་པོར་སྐྱེ་ཞིང་མཆེད་པས་
ཡིད་ཁམས་དེ་ཆགས་སྡང་གི་རང་བཞིན་ཅན་དུ་འགྱུར། ཆགས་སྡང་གི་འདུ་
ཤེས་ནི་སྤྱི་ཚོགས་ཀྱི་མི་ཕན་ཚུན་བར་གྱི་འབྲེལ་བ་སྣ་ཚོགས་ཀྱི་རྐྱེན་ལས་བྱུང་
བའི་ཡིད་ཀྱི་འདུ་ཤེས་ཐུན་མོང་མ་ཡིན་པ་ཞིག་ཡིན་ལ་དེ་ཡང་མི་རྣམས་ཀྱི་ཐུན་
མོང་གི་དགོས་འདོད་དང་དམ་པོར་འབྲེལ་ཞིང༌། མི་རྣམས་ཀྱི་དངོས་པོ་དང་
བསམ་པའི་དགོས་འདོད་འཇོ་ཐུབ་མིན་གྱི་ཉམས་རྟོགས་ལས་སྐྱེས་པའི་སེམས་
བྱུང་ཞིག་དང་དེ་ལ་ མིའི་རིགས་ཀྱི་ལྷན་སྐྱེས་ཀྱི་རྩ་བའི་རང་བཞིན་ ལྡན་ཏེ།
དཔེར་ན་ཕ་མས་བུའི་ཚུལ་མིན་གྱི་བྱ་སྤྱོད་ལ་ཚིག་རྩུབ་ཀྱིས་སྡིག་པ་དང་ཐ་ན་
གཅར་རྡུང་བྱེད་པའི་བུ་སེམས་རྡོ་དང་མ་སེམས་བུ་ལྟ་བུའི་སྐབས་ཐོག་ཁོང་ཁྲོ་
མངོན་པར་ལངས་པའི་ཚུལ་ཙམ་སྟོན་པ་ལས་ནང་སེམས་ཀྱི་བརྟན་ཆགས་རང་
བཞིན་གྱི་བྱམས་བརྩེའི་གཅེས་སེམས་ནམ་ཡང་མི་འགྱུར་བ་ལྟ་བུའོ། ། ཡིད་
ཁམས་ནི་ཆགས་སྡང་གི་སེམས་ཕྱིར་མངོན་པའི་ཚུལ་དང་ཆགས་སྡང་ནི་ཡིད་
68



ཁམས་ ཀྱི་དངོས་དོན་དང་ནང་ལ་ངེས་པའི་ཉམས་རྟོགས་ཡིན། དེར་བརྟེན་
སེམས་ཁམས་རིག་པ་བ་ལ་ལས་སྣ་མང་རྙོག་འཛིང་དུ་མཆིས་པའི་ནང་སེམས་ཀྱི་
ཆགས་པ་དང་སྡང་བའི་སྣང་ཚུལ་ སྣ་ ཚོགས་ ལ་ཚོར་ ཤེས་ སུ་ བརྗོད་པ་དང་།
དེ་ནི་རྣམ་པ་གཅིག་ལ་མ་ངེས་པའི་ སེམས་བྱུང་སྣ་ཚོགས་ཀྱི་རྣམ་པ་ཞིག་ ཏུ་
འདོད། ཀྲུང་གོའི་《 གུས་སྲོལ་གྱི་ གཞུང་》ཞེས་པར་དགའ་བ་དང་ཁོང་ཁྲོ་
དང་། མྱ་ངན་དང་། འཇིགས་སྐྲག་དང༌། བྱམས་བརྩེ་དང་། ཞེན་
ལོག་འདོད་ཆགས་བཅས་སེམས་བྱུང་རྣམ་པ་བདུན་དུ་བཤད། ཐང་མུ་ཅིན་
སིས་མིའི་གདོད་མའི་རང་བཞིན་གྱི་ཆགས་སྡང་གི་སེམས་བྱུང་ལ། འདོད་
མོས་དང་དགའ་སྤྲོ། ངོ་མཚར་དང་། སྡུག་བསྔལ་དང་། འཇིགས་སྐྲག་
དང༌། ཁོང་ཁྲོ་དང༌། ང་རྒྱལ་དང་། ངོ་ཚ་བཅས་རྣམ་པ་བརྒྱུད་དུ་དབྱེ་
བའོ། ། ཡི་ཀྲ་ཏེ ས་དེར་ཞེན་ལོག་དང་འགྱོད་བཤགས་ཞེས་པའི་སེམས་བྱུང་
གཉིས་བསྣན། དེ་མིན་ཨེ་ཁེ་མན་གྱིས་ཆགས་སྡང་གི་རྩ་བའི་སེམས་བྱུང་་
ལའང་ དགའ་ སྤྲོ་ དང་ ཡ་ མཚན་ དང་། ཞེན་ལོག་ དང་། ཁོང་ ཁྲོ་དང༌།
འཇིགས་སྐྲག་དང༌། སྐྱོ་སྡུག་བཅས་རྣམ་པ་དྲུག་ཏུ་དབྱེ། སྤྱིར་དེ་དག་ཚང་
མ་ནང་སེམས་ཀྱི་ཉམས་རྟོགས་ལས་སྐྱེས་པའི་ཆགས་སྡང་གི་སེམས་བྱུང་སྣ་་
ཚོགས་སུ་ངེས་སོ། །
གཉིས་པ།
རྩོམ་རིག་གི་ཆགས་སྡང་གི་སེམས་
རྒྱུད་ཀྱི་རིགས་བཤད་པ།
མིའི་རིགས་ཀྱི་ཆགས་པ་དང་སྡང་བའི་སེམས་རྒྱུད་ཀྱི་འབྱུང་གཞི་ཕལ་
ཆེར་སེམས་ཁམས་དང་དབང་ཁམས། སྤྱི་ཚོགས་ཀྱི་རྐྱེན་བཅས་རྩ་རྒྱུ་རྣམ་པ་
གསུམ་ལས་གྲུབ་པ་དང་མི་གཤིས་རིག་པས་རྩོམ་རིག་གི་ཆགས་སྡང་གི་སེམས་སྐྱེ་
བའི་རྩ་བའི་རིགས་རྣམ་པ་གསུམ་དུ་བསྟན་པ།
69



གཅིག
སེམས་ཁམས་རིག་པའི་གཞུང་གི་ཆགས་
སྡང་གི་སེམས་ཀྱི་རིགས། །
དེ་ཡང་ཆགས་སྡང་གི་སེམས་རྒྱུད་སྣ་ཚོགས་ཀྱི་ཚད་མི་འདྲ་བས་མི་སྣའི་
ཆགས་སྡང་གི་སེམས་རྒྱུད་ལའང་བག་ལ་གནས་པ་དང་སྤྲོ་བར་འཁོལ་བ་དང་
རབ་ཏུ་སྤྲོ་བ་བཅས་ཀྱི་རྣམ་པ་གསུམ་དུ་འབྱུང་བར་བསྟན།
བག་ལ་གནས་པའི་རིགས་ནི་དུས་ཡུན་ངེས་ཅན་ཞིག་ཏུ་ སེམས་ཁམས་
བརྟན་ཆགས་སུ་གནས་ཤིང་འགྱུར་བ་ཆེན་པོ་མ་བྱུང་བར་བབ་བཞིན་དུ་གནས་
པ་ལ་བྱའོ། ། སེམས་ལྷོད་ཅིང་ངང་རྒྱུད་ཅུང་དལ་བར་སྲིང་བ། ཡུལ་གྱི་བྱ་
དངོས་བྱེ་བྲག་པར་སེམས་མ་ཕྱོགས་ཏེ་སེམས་རང་བབ་ཏུ་གནས་པའི་སེམས་
བྱུང་ཞིག་ཡིན། སེམས་བག་ལ་གནས་པའི་ཚུལ་གྱི་ སྒྱུ་རྩལ་སྣང་བརྙན་ནི་་
ཆགས་སྡང་གི་སེམས་ཡིད་ཡོངས་ལ་མ་ཁྱབ་ཅིང་ཡིད་ཀྱི་རྒྱུ་བ་ཤུགས་དྲག་ཏུ་མ་
སྐྱེས་པའི་སེམས་བྱུང་བག་ཕབ་ཞི་བདེའི་ངང་རང་ཡུལ་དུ་གནས་པ་ལ་འདོད་
དོ། ། །
སྤྲོ་སྣང་བའི་རིགས་ནི་ཡུལ་བྱེ་བྲག་པའི་དབང་དུ་ཡིད་རྣམ་པར་ཕྱོགས་
ཞིང་གཡོ་བའི་སེམས་བྱུང་སྟེ། སེམས་ཤུགས་དྲག་ཏུ་སྐྱེས་ཤིང་དམིགས་བྱའི་
ཡུལ་མངོན་གསལ་དུ་ཐོན་པ་དང་། དམིགས་ཡུལ་དེའི་སླད་དུ་བྱ་བ་རབ་དང་
རིམ་པའི་རྒྱུན་དང་དམ་པོར་འབྲེལ་བའི་ཡིད་ཀྱི་རྩོལ་པ་དང་དམིགས་པ་ཞིག་ལ་
བྱའོ། ། སྤྲོ་སྣང་ཅན་གྱི་སྒྱུ་རྩལ་སྣང་བརྙན་ལ་དམིགས་འདུན་གསལ་ཞིང་རྩོལ་
ཤུགས་ཆེ་བར་སྣང་། དེའི་དམིགས་པར་རྩོལ་བའི་གོ་རིམ་ཡོངས་སུ་ཡིད་ཀྱི་
བརྩོན་པ་དང་དམ་པོར་འབྲེལ་འདུག ཡིད་ཀྱི་དམིགས་འདུན་མངོན་པར་
གྲུབ་རྗེས་དགའ་སྤྲོའི་སྣང་བ་རབ་ ཏུ་འཁོལ་ཞིང་བདེ་སྣང་སྐྱེས། དཔེར་ན་
མྱང་ཚ་དཀར་རྒྱུན་གྱིས་དགྲ་ཤ་ལེན་ཆེད་བུ་མཐུ་སྦྱོང་དུ་བཏང་བ་དང་དེའི་



ལས་ལ་བརྩོན་པ་དང་མཐར་མཐུ་བཏང་ནས་དགྲ་ཤ་བླངས་རྗེས་མོ་རབ་ཏུ་
དགའ་བ་ལྟ་བུའོ། ། །
རབ་ ཏུ་ སྤྲོ་བའི་རིགས་ནི་ཡུལ་ངེས་ཅན་བའི་རྐྱེན་གྱིས་བསླངས་པའི་་
སེམས་ཤུགས་གློ་བུར་དུ་དྲག་པར་སྐྱེད་པའི་ཆགས་སྡང་གི་སེམས་ཤུགས་དྲག་པ་
དང་ཡུན་ཐུང་བའི་སེམས་བྱུང་གི་རིགས་ ཤིག་ལ་བརྗོད། རབ་ ཏུ་ སྤྲོ་བའི་་
སེམས་བྱུང་ལ་དགག་པ་དང་བདེན་སྒྲུབ་རང་བཞིན་གྱི་མཐའ་གཉིས་ལ་ངེས་
པའི་ཡིད་ཀྱི་ཁྱད་ཆོས་ཅན་ཞིག་ཡིན། ཡིད་དགའ་བས་མྱོས་པ་ནི་བདེན་སྒྲུབ་
ཀྱི་སྤྲོ་བའི་དབང་ཡིན། ཡིད་རབ་ཏུ་ཁྲོ་བ་ནི་དགག་པའི་སྤྲོ་སེམས་ཀྱི་དབང་
ཡིན། ཡིད་རབ་ཏུ་སྤྲོ་བའི་ཚུལ་གྱི་སྒྱུ་རྩལ་སྣང་བརྙན་ལ་ཆགས་སྡང་མེ་ལྟར་
འབར་ཞིང་ལངས་པ་ལྟ་བུ་དང་། ཡང་ན་ཆགས་སྡང་གིས་རབ་ཏུ་མྱོས་ཤིང་
སྨྱོན་ པ་ལྟར་འོངས་པའི་སེམས་ཁམས་ལྡན་ནོ། ། དཔེར་ན་《ཆུས་ཡོན་》
ཞེས་པའི་ཟློས་གར་གྱི་ཆུས་ཡོན་ཞེས་པའི་མི་སྣའི་སྣང་བརྙན་དང་སྒོས་སུ་དེའི་
གློག་འབྲུག་གི་བསྟོད་པ་བྱ་བ་ཆགས་སྡང་གི་མེ་ལྕེ་འབར་བའི་སྤྲོ་སེམས་རབ་ཏུ་
འཁོལ་བའི་རྣམ་པ་ཞིག་ཡིན།
གཉིས། དབང་ཁམས་རིག་པའི་སྟེང་ནས་དབྱེ་བའི་ཆགས་
སྡང་གི་རྣམ་པའི་རིགས་བཤད་པ།
གཤིས་རྒྱུད་དང་ཆགས་སྡང་གཉིས་ཐ་དད་ཡིན་ལ་དེའང་ཕན་ཚུན་རྒྱུ་
རྐྱེན་གྱི་ཚུལ་དུ་འབྲེལ་འདུག བག་མེད་ རྒྱུ་ཡན་གྱི་གཤིས་རྒྱུད་དང་བག་་་
ཡངས་ལྷུག་པོར་གནས་པའི་ཆགས་སྡང་གི་ སེམས་ ཁམས་དག་ཕན་ཚུན་དུ་་
མཆེད་ཅིང་མཐུན་པར་གནས་པ་དབང་ཁམས་ཀྱི་རྐྱེན་འགའ་ལ་ རྟེན་ཞིང་་་
འབྲེལ་བར་ངེས། དེང་རབས་ཀྱི་ཚན་རིག་ཞིབ་འཇུག་གི་གྲུབ་འབྲས་ལྟར་ན་
གཤིས་རྒྱུད་འདྲ་མིན་གྱི་ཆགས་སྡང་གི་སེམས་རྒྱུད་དེ་དག་ཁྲག་རྒྱུན་གྱི་དྭངས་



མའི་རྩི་དང་མཁལ་མགོའི་རྨེན་རྩིའི་གྲུབ་ཆ་ལ་ལྟོས་བཅས་ཀྱི་འབྲེལ་བ་ངེས་ཅན་
ཞིག་མཆིས་པ་གསར་དུ་བསྟན་པ་ལྟ་བུ། ཁྲག་རྒྱུན་དབང་ཁམས་རིག་པ་དང་
ཆགས་སྡང་སེམས་ཁམས་རིག་པ་གཅིག་མཐུན་ཡིན་མིན་དེ་འབྱུང་འགྱུར་ གྱི་
དུས་ཡུན་རིང་བོའི་ལག་ལེན་དངོས་ནང་མུ་མཐུད་དུ་ཚོད་ལྟ་བྱས་ནས་ང་ཚོས་
དབང་ཁམས་གཤིས་རྒྱུད་ཀྱི་ཆགས་སྡང་གི་སེམས་ཀྱི་རྣམ་པའི་རིགས་རྣམས་
རྟོག་བྱེད་ཀྱི་རིག་པའི་ལྡེ་མིག་རྙེད་ཐུབ་པར་ངེས། དེར་བརྟེན་དབང་ཁམས་
རིག་པའི་ཆགས་སྡང་གི་རྣམ་པའི་རིགས་ལ་གཤམ་གསལ་གྱི་དབྱེ་བ་ཡོད་དེ།
མཁྲིས་པ་ཅན། ངར་ཤ་ཆེ་ཞིང་སེམས་སྙོམས་པར་མི་གནས་པ། ཡིད་སྤྲོ་
སླ་ཞིང་ཡུན་ཐུང་ངང་འཚབ་ཆེ་བ།
ཟུངས་ཁྲག་ཅན། ངར་ཤ་ཆེ་བ། ཡིད་སྙོམས་པར་གནས་ཤིང་རང་
བག་ལྡན་པ་དང་འགྱུར་ལྡོག་ཆེ་ཞིང་མི་བརྟན་པ། སྤྲོ་སྡུག་རེས་མོས་སུ་འབྱུང་
བའི་ངོ་གཉིས་པའི་ཆགས་སྡང་གི་སེམས་ཀྱི་ཁྱད་ཆོས་ཅན་ཞིག་ཡིན།
འབྱར་བག་ཅན། གཤིས་རྒྱུད་འབྲིང་རིམ་གྱི་ཚུལ་ལ་གནས་པ་ཞིག་སྟེ།
དྲག་ཞན་དོ་མཉམ་པ་དང་ངང་རྒྱུད་ལྷོད་ཅིང་དལ་བ། བརྟན་ཆགས་འགྱུར་
མེད་ཀྱི་རང་བཞིན་ལྡན་ལ་མཁྲེགས་རེངས་པའི་རྣམ་པའང་འཛིན་པ།
སྐྱོ་མུག་པ། རྩོལ་མེད་ཞན་པར་གནས་པ། སྨྲ་བརྗོད་ཉུང་ལ་སྤྲོ་བ་
མེད་པ། བློ་བྱིང་བ་དང་སོམ་ཉིའི་རྒྱ་རུ་ཚུད་པའི་སེམས་བྱུང་གི་རྣམ་པ་ཞིག་
ཡིན།
ཁྲག་རྒྱུ་སྤེལ་མའི་རིགས། གོང་སྨོས་ཀྱི་ཁྲག་རྒྱུ་སྣ་ཚོགས་སྤེལ་མ་ལས་
ཐོན་པའི་ངང་རྒྱུད་ཀྱི་རྣམ་པ་ཞིག་སྟེ། དེ་ལས་གྲུབ་པའི་གཤིས་རྒྱུད་ཀྱི་ཆགས་
སྡང་གི་སེམས་ཀྱང་སྤེལ་མའི་རྣམ་པར་འབྱུང་ངོ༌། ། །
དེ་ཡང་མཁལ་མགོའི་རྨེན་རྩི་དང་ཁྲག་དམར་སྤྱི་རྩིའི་རྒྱུ་ལས་ཐོན་པའི་
གཤིས་རྒྱུད་ཀྱི་རིགས་ལ་རྩོལ་ཤུགས་ཀྱི་ཆགས་སྡང་གི་སེམས་ཤུགས་དྲག་པའི་
རྣམ་པ་ཞིག་ཡིན། དཔེར་ན་རྣམ་དཔྱོད་ཀྱི་རིག་པ་གཏིང་ཟབ་ཏུ་སྐྱེས་པ་ལྟ་
བུ་དང༌། དེ་ཡང་སྒྱིད་ལུག་པའི་གཤིས་རྒྱུད་ཀྱི་རིགས་ལ་ཆགས་སྡང་གི་སེམས་
72



ཤུགས་ སོམ་ཉིའི་ཚུལ་དུ་མངོན་པ་ལྟ་བུ། དངོས་ཡོད་འཚོ་བར་མཚོན་ན།
ངང་རྒྱུད་ཀྱི་རྣམ་པའི་རིགས་གཅིག་ཁོ་ནར་ངེས་པའི་ཆགས་སྡང་གི་སེམས་རྒྱུད་
སྐྱེ་མི་སྲིད་ལ། སྤྱིར་དབང་ཁམས་ཀྱི་ཆ་དེ་ངང་རྒྱུད་ཀྱི་རྣམ་པ་ཁོ་ནར་མི་
འགྲུབ་སྟེ། གཤིས་རྒྱུད་ཀྱི་གྲུབ་ཆའི་རྒྱུ་སྣ་ཚོགས་ཀྱི་རྣམ་པའི་ཆ་ཙམ་ཡིན།
དེར་བརྟེན་རྩོམ་རིག་གི་མི་སྣའི་རང་གཤིས་འདྲ་མིན་དེ་འབྲེལ་ཡོད་ངང་རྒྱུད་ཀྱི་
རྣམ་པའི་རིགས་དང་ཕྱོགས་ཡོངས་ནས་མཐུན་པར་སྦྱོར་མི་རུང་སྟེ། དཔེར་
ན་སཱ་སི་པེ་ཡའི་ཟློས་གར་བསྟན་བཅོས་《ཨོ་སེ་རོ་》ཞེས་པའི་མི་སྣ་གཙོ་བོ་ཨོ་སེ་
རོ་ལ་མཚོན་ན་ཁོ་བོས་རང་གི་ཆུང་མ་ཐེ་སི་ཏེ་མིན་ནཱ་ལ་རྩེ་གཅིག་ཏུ་དགའ་ཞིང་
བརྩེ་ལ་དོགས་སྣང་ཡང་ཆེ་བས་རང་ཉིད་སྐྱོ་མུག་གི་དོགས་པའི་རྒྱུ་རུ་བཅུག་ཏེ་
སྐྱོ་སྡུག་གི་ངང་རྒྱུད་ཅན་དུ་གྱུར་བ་དང༌། འོན་ཏེ་གཡུལ་ངོར་ཞུགས་ཚེ་ཁོ་བོ་
བློ་གྲོས་དང་སྤོབས་པ་ཆེ་བའི་དཔའ་ཞིང་མཛངས་པས་ཟུངས་ཁྲག་ཅན་གྱི་ངང་
རྒྱུད་ཀྱི་ཚུལ་ལྡན་པ། རྗེས་སུའང་གཡོ་ཟོལ་ངོ་བསྟོད་མཁན་མི་ངན་—དར་
དཔོན་ཡུ་ཨཱ་ཀུས་ཕྲ་མ་བཅུག་པས་ངང་ཐུང་སྤྲོ་འཚབ་ཆེ་ཞིང་ཆགས་སྡང་གི་
སེམས་ཤུགས་དྲག་ཏུ་འབར་ཞིང་ཁོང་ཁྲོས་རབ་ཏུ་སྨྱོས་ཏེ་ཆུང་མའི་སྐེ་བཙིར་ཏེ་
བསད་པ་དང༌། ཕྱིས་ནས་གནས་ཚུལ་དངོས་གསལ་བོར་ཤེས་པས་འགྱོད་
སེམས་དང་ཁྲོ་སེམས་ཀྱིས་གདུངས་པ་མ་བཟོད་པས་མཐར་མདུང་གྲིས་རང་
སྲོག་བཅད་པ་ལྟ་བུས་མཁྲིས་པ་ཅན་གྱི་ངང་རྒྱུད་ཀྱི་རྣམ་པའི་རིགས་སུ་གྱུར།
དེ་ཡང་ཁོ་པོ་རྒན་གྲས་ཚོགས་པའི་རྒན་གྲས་རྣམས་དང་ཁྲིམས་རྩོད་བྱེད་ཚེ་
བཅོས་མེད་བབ་བརླིང་གི་སྒོ་ནས་སྨྲ་བརྗོད་ཚུལ་མཐུན་དུ་ལྷུག་པར་ཐོན་པས་
འབྱར་བག་ཅན་གྱི་ངང་རྒྱུད་ཀྱི་རྣམ་པའི་རིགས་སུ་ཉེ་བར་གྲུབ། མདོར་ན་ཨོ་
སེ་རོ་ནི་ངང་རྒྱུད་ཀྱི་རྒྱུ་སྣ་ཚོགས་འདུས་པའི་རང་བཞིན་ཅན་གྱི་སྣང་བརྙན་གྱི་
རིགས་སུ་གཏོགས་སོ། ། དེ་ཡང་མི་སྣ་ལ་ལའི་ངང་རྒྱུད་ཀྱི་རིགས་དེ་དང་མི་
མཐུན་པར་ངང་རྒྱུད་ཀྱི་རྣམ་པ་རིགས་གཅིག་ལ་ངེས་པ། ཟུངས་ཁྲག་ཅན་
རྣམས་སྐྱོ་མུག་ཅན་ཏེ་དཔེར་ན་ཨུ་རུ་སུའི་ཀཱང་ཚ་རོ་ཀླུའི་སྒྲུང་རྩོམ་སྙན་གྲགས་
ཅན་《 ཨོ་པོ་རོ་མོན་》ཞེས་པའི་ནང་གི་མི་སྣ་གཙོ་བོ་ཨོ་པོ་རོ་མོན་ཧྥུའི་སྣང་
73



བརྙན་གྱི་གཤིས་རྒྱུད་གཞན་དང་མི་མཐུན་ཞིང་བྱ་སྤྱོད་སྐྱིད་ལུག་དང་ཆགས་
སྡང་གི་སེམས་མི་མངོན་པས་སྐྱོ་མུག་ཅན་གྱི་ངང་རྒྱུད་ཀྱི་རྣམ་པའི་རིགས་སུ་
གཏོགས་པ་ལྟ་བུ། དེ་ཡང་ཨོ་པོ་རོ་མོན་ཧྥུ་བྱིས་དུས་ཀྱི་གྲོགས་པོ་ཞིས་ཐོར་ཚུ་
བྱ་བ་ ཕོ་ལོ་སུམ་ ཅུ་ལྷག་ ཏུ་ལོངས་སྐབས་ མ་རྩའི་དངུལ་ས་ཡ་གསུམ་ལྷག་ ཏུ་
སླེབས་པའི་ཁེ་ལས་པ་གྲགས་ཆེན་ཞིག་ཏུ་གྱུར་ཅིང་རྟག་ཏུ་ཕྱིའི་རྒྱལ་ཁབ་ཏུ་
ཚོང་ལས་ཀྱི་འགྲོ་འོངས་ལ་སོགས་པའི་ལས་ལ་རྩོལ་བ་ཆེ་ཞིང་བརྩོན་སེམས་ཆེ་
བ། ལས་སྒོ་གསར་སྐྲུན་གྱི་སྙིང་སྟོབས་ཆེ་ཞིང་། དམིགས་འདུན་གསལ་
ཞིང་བརྩོན་འགྲུས་དང་སྙིང་རུས་ཆེ་བ་ནམ་ཡང་མི་ལྷོད་པས་དེའི་གཤིས་རྒྱུད་ཀྱི་
རིགས་གཙོ་བོ་ཟུངས་ཁྲག་ཅན་གྱི་རྣམ་པར་ཉེ་བ་ལྟ་བུ། སྤྱིར་མི་སྣའི་ཆགས་
སྡང་གི་སེམས་ཀྱི་ངང་རྒྱུད་ནི་ཧ་ཅང་ཕུན་སུམ་ཚོགས་པ་དང་འགྱུར་ལྡོག་སྣ་
ཚོགས་པའི་རང་བཞིན་ཅན་ཞིག་ཡིན། དབང་ཁམས་རིག་པའི་གཞུང་ལུགས་
ཀྱིས་ངང་རྒྱུད་མི་འདྲ་བའི་རྣམ་པ་ལ་རིགས་བཞིར་དབྱེ་བའི་དཔེ་སྲོལ་དེ་གསར་
རྩོམ་གྱི་ཁྲོད་དུ་མི་སྣའི་སེམས་ཁམས་ཀྱི་ཁྱད་ཆོས་དང་རང་བཞིན་འབྲི་བའི་དཔེ་
སྲོལ་དུ་བཙན་སྦྱོར་གཏན་ནས་བྱེད་མི་རུང་བ་ཤེས་དགོས་པ་གལ་ཆེའོ། །
ཆགས་སྡང་གི་སེམས་ཁམས་ནི་སེམས་བྱུང་གི་ཚོགས་པ་ཆེན་པོ་ཞིག་ཡིན་ཏེ་
དབང་ཁམས་ཀྱི་རྐྱེན་ཡང་དེའི་གྲུབ་ཆ་གཙོ་བོ་ཞིག་ཡིན། དབང་ཁམས་ཀྱི་
ངང་རྒྱུད་ཀྱི་གྲུབ་ཆ་ནི་རིགས་རྒྱུད་ལ་རག་ལས་པའི་ལྷན་སྐྱེས་རང་བཞིན་གྱི་
སེམས་ནུས་ཤིག་ཡིན་པས་བཅོས་དཀའ་བར་འདུག སེམས་ནུས་དེ་ཡང་སྤྱི་
ཚོགས་ལག་ལེན་གྱི་རྐྱེན་སྣ་ཚོགས་ལས་སེམས་བྱུང་སྣ་ཚོགས་སུ་བསླངས་ཏེ་ངང་
རྒྱུད་དེ་ལ་རྗེས་གྲུབ་ཀྱི་སྤྱི་ཚོགས་རང་བཞིན་གྱི་ཆགས་སྡང་གི་སེམས་དང་ལྡན་
པར་གྱུར། དེར་བརྟེན་ང་ཚོས་མི་སྣའི་སྣང་བརྙན་གྱི་ཆགས་སྡང་གི་སེམས་
པའི་རང་བཞིན་ལ་རྣམ་པའི་རིགས་འབྱེད་ཚེ། དེའི་འཚོ་གནས་ཀྱི་སྤྱི་ཚོགས་
ཁོར་ཡུག་གི་རྒྱུ་རྐྱེན་སྣ་ཚོགས་ལ་རྟོག་དཔྱོད་ཞིབ་འཇུག་བྱེད་པ་རྒྱུ་མཚན་དེའི་
ཕྱིར་ཡིན། །
74



གསུམ།
སྤྱི་ཚོགས་རིག་པའི་གྲས་ཀྱི་ཆགས་སྡང་གི་སེམས་པའི་རིགས།
བློ་རིགས་ལ་ངེས་པའི་སེམས་བྱ་བ་ནི་མིའི་རིགས་ཀྱིས་བདེན་དོན་བརྩོན་
ལེན་དང་སྲུང་སྐྱོང་། ནོར་འཁྲུལ་དང་ཕྱོགས་ལྷུང་བ་དང་ངན་རེངས་བཅས་
ལ་ཐ་ཤལ་དུ་ལྟ་ཞིང་དགག་པའི་བླང་དོར་གྱི་གནས་ལ་མཁས་པའི་ཞེན་རིག་ལ་
བྱའོ། ། དཔེར་ན་མེས་རྒྱལ་ལ་དགའ་ཞིང་གཅེས་པ་དང་མི་དམངས་ལ་དགའ་
ཞིང་གཅེས་པ། སྒྱུ་རྩལ་དང་ཆོས་ལུགས་ལ་དད་གུས་བྱེད་པ་ལྟ་བུ། བློ་དང་
རིགས་པར་ངེས་པའི་ཆགས་སྡང་གི་སེམས་ཀྱིས་རྩོམ་རིག་བསྟན་བཅོས་ཀྱི་་་
བསམ་པའི་ཕྱོགས་ལྟུང་ཡང་དག་དང་ཚུལ་མཐུན་དུ་སྦྱོར་བར་མཛུབ་སྟོན་གྱི་
ནུས་པ་འདོན། །
ཀུན་སྤྱོད་ཀྱི་ཆགས་སྡང་གི་སེམས་ནི་མི་རྣམས་ཐུན་མོང་ལ་དགའ་ཞིང་
གཅེས་པ་དང་ཕ་ཡུལ་ལ་དགའ་ཞིང་གཅེས་པ། ཐུན་མོང་གཞུང་གི་རྒྱུ་རྫས་ལ་
གཅེས་པར་འཛིན་པ། རྒན་ལ་གུས་པ་དང་ཆུང་ལ་བྱམས་བརྩེས་སྐྱོང་བ་དང་
དེ་མིན་མི་ཆོས་ཚུལ་ལུགས་ཀྱི་རིགས་རུས་གཉེན་ཉེ་བར་གྱི་བརྩེ་དུང་དང་འབྲེལ་
བ་ལ་བརྩི་སྲུང་བྱེད་པ་བཅས་ཀྱི་དོན་ལ་ངེས། རྩོམ་རིག་ཏུ་ཀུན་སྤྱོད་ཀྱི་་
ཆགས་སྡང་གི་སེམས་ནི་སྣང་བརྙན་གྱི་ཚུལ་དུ་ཀུན་སྤྱོད་ཀྱི་བྱ་སྤྱོད་དང་མི་ཆོས་
ཚུལ་ལུགས་ཀྱི་ལྟ་བའི་ཚུལ་དངོས་ལ་སྦྱར་ནས་མངོན་པར་མཚོན་ཏེ། དཔེར་
ན་བསྟན་བཅོས་ཁྲོད་ཀྱི་ཕ་ཡུལ་དྲན་པ་དང་མཛའ་གྲོགས་དྲན་པ། མ་བུའི་
བར་གྱི་བརྩེ་དུང་དང་བཟའ་ཟླའི་བར་གྱི་མཛའ་བརྩེ་སོགས་རྩོམ་རིག་བསྟན་
བཅོས་མང་ཆེ་བས་མངོན་པར་མཚོན་པ་དང་རྩོམ་པ་པོའི་ཀུན་སྤྱོད་ཀྱི་ཚགས་
སྡང་གི་སེམས་ཀྱིས་བསྟན་བཅོས་ཀྱི་མི་སྣའི་ཀུན་སྤྱོད་དང་རང་གཤིས་བསམ་
ཚུལ་བཅས་ཚུལ་མཐུན་དུ་སྦྱོར་པ་དང་བསྟན་བཅོས་ཁྲོད་ཀྱི་ཀུན་སྤྱོད་ཀྱི་བསམ་
སྦྱོར་ཡང་དག་དྲང་བདེན་དུ་མཚོན་པ་སྤྱི་ཚོགས་ལ་ཡར་སྐུལ་གྱི་ཕན་ནུས་འདོན་
པར་གསལ།
75
，



མཛེས་རྟོག་རང་བཞིན་གྱི་ཆགས་སྡང་གི་སེམས་བྱ་བ་ནི་མཛེས་རྟོག་གི་
དགོས་འདོད་མངོན་པར་འཇོ་བ་ལས་བྱུང་བའི་ཆགས་སྡང་གི་སེམས་བྱུང་ལ་
བྱའོ། ། དེ་ནི་འཚོ་བའི་མཛེས་པ་མངོན་པར་ཉམས་སུ་མྱོངས་པའི་ཉམས་
རྟོགས་ལས་བྱུང་བ་དང་འཚོ་བའི་ལག་ལེན་དང་སྒྱུ་རྩལ་གྱི་ལག་ལེན་དངོས་ལས་
རིམ་ བཞིན་ གྲུབ་ པའི་ ཆགས་ སྡང་ གི་ སེམས་ རྣམ་ པ་ མཐོ་ ཤོས་ ཤིག་ ཡིན།
མཛེས་རྟོག་རང་བཞིན་གྱི་ཆགས་སྡང་ནི་རྩོམ་རིག་སྒྱུ་རྩལ་གྱི་རྩ་བའི་རང་བཞིན་
གྱི་གྲུབ་ཆ་གཙོ་ཤས་ཤིག་ཡིན།
གསུམ་པ།
རྩོམ་རིག་གི་ཆགས་སྡང་གི་སེམས་
ཀྱི་རྩ་རྒྱུ་བཤད་པ།
རྩོམ་རིག་བསྟན་བཅོས་ཁྲོད་ཀྱི་རྩྭ་དང་རྩི་ཤིང་སོགས་ལ་ཆགས་སྡང་གི་
སེམས་ཀྱིས་རྣམ་པར་བརླན་ཞིང་གཏམས་འདུག རྩོམ་རིག་གི་ཆགས་སྡང་གི་
སེམས་ཀྱི་རྩ་རྒྱུ་ནི་དྲག་ཞན་བར་མ་གསུམ་གྱི་རྣམ་པའི་ཚུལ་མངོན་པར་སྐྱེས་
ཤིང་ཐོན་ཏེ། ཕལ་ཆེར་སེམས་ཁམས་ཀྱི་སྣང་བ་དང་ཆགས་སྡང་གི་སེམས་
བྱུང་དང་ཀུན་རྟོག་གི་སེམས་བྱུང་བཅས་རྣམ་པ་གསུམ་དུ་མངོན་པར་སྐྱེ་ཞིང་
མཆེད་དོ། །
གཅིག
སེམས་ཁམས་ཀྱི་སྣང་བ་དབང་ཤེས་སུ་མངོན་པ།
སྤྱིར་སེམས་ཁམས་ཀྱི་སྣང་བ་བྱ་བ་ནི་ཕྱི་ཡུལ་གྱི་དངོས་གཟུགས་དབང་
ཤེས་ལ་སྣང་བའི་ལྷན་སྐྱེས་ཀྱི་རིག་པའམ་སྣང་བ་ལ་བྱའོ། ། དེ་ཡང་བཟའ་
བཏུང་གི་འདོད་པ་དང་ཕོ་མོའི་རྒྱུད་ཀྱི་དངོས་སྟོབས་ལྷན་སྐྱེས་ཀྱི་འདོད་ཆགས་
དང་ཡུལ་སྲོལ་གོམས་གཤིས་ལས་གྲུབ་པའི་མི་རིགས་ཀྱི་ལྷན་སྐྱེས་རང་གཤིས་
76



དང་དེ་མིན་སེམས་ཁམས་ཀྱི་གཞི་ལས་གྲུབ་པའི་རང་གཤིས་ཀྱི་ལྷན་སྐྱེས་རང་
བཞིན་གྱི་ཆ་སོགས་དེར་འདུས། སེམས་ཁམས་ཀྱི་ལྷན་སྐྱེས་རིག་པའི་སྐྱེ་་་
མཆེད་ཀྱི་ཁྱད་ཆོས་ནི་ལར་བག་ཉལ་གྱི་འདུ་ཤེས་དང་བག་ཉལ་གྱི་དྲན་པའི་
ཚུལ་དུ་སྐྱེ་ཞིང་མཆེད་དེ་དབང་པོའི་སེམས་བྱུང་ཞིག་ཡིན། རང་རྟོགས་མ་
ཡིན་པའི་དབང་ངོར་སྣང་བའི་སྐྱེ་མཆེད་དེ་སྐྱེ་སླ་འགོག་ཀྱང་སླ་བར་འདུག
རང་ བཞིན་དང་ཁྱད་ཆོས་དེ་དག་བསྟན་བཅོས་ཀྱི་མི་སྣའི་སྣང་བརྙན་(ཏེ་སྙན་
རྩོམ་ཁྱོད་ཀྱི་ང་དང་བདག་ཅེས་པའི་》གྱི་དབང་ངོའི་སེམས་བྱུང་གི་འགྱུར་རིམ་དུ་སྣང་
བས་དེ་ཡང་སེམས་རྒྱུན་གྱི་རྣམ་པའི་རིགས་ཤིག་ཏུའང་གྲུབ་ཡོད། སྤྱིར་བག་
ཕེབས་སྐྱིད་གཡེང་དུ་གནས་པའི་སེམས་རྒྱུད་རང་བཞིན་དུ་མངོན་པར་མཚོན་
ཏེ། པེ་ཅུས་ཡུའི་སྙན་རྩོམ་དུ། ཡིད་ཀྱི་ཉལ་འགྲོའི་མེ་ལོང་ངོས། །སྤུ་ཉག་
དྲི་མའི་གོ་སྐབས་མེད། ། ཅེས་པ་ལྟ་བུ་ནི་འཇམ་ཐང་དབེན་པར་གནས་པའི་
སེམས་རྒྱུད་ཀྱི་སྣང་བ་མཚོན་པ། ཏིང་ངེ་འཛིན་གྱི་ཟས་ལ་ཆགས་པའི་རྒྱུའི་
སྒོམ་ཆེན་པ་ཧྲིན་ཞུའུ་འམ་ལྷ་མཆོག་གི་སྙན་ཚིག་ལས། ལུས་ནི་བྱང་ཆུབ་ལྗོན་
པ་དང༌། ། ཡིད་ནི་ཀུན་གསལ་མེ་ལོང་བཞིན། ། རྟག་ཏུ་ཕྱི་བདར་བརྩོན་པ་
ན། ། རྡུལ་གྱི་དྲི་མ་འགོས་མི་སྲིད། །ཅེས་པ་ལྟ་བུས་དབེན་ཞིང་སྟོང་བར་
སེམས་གཙང་དག་ ཏུ་གནས་པའི་སེམས་རྒྱུད་མངོན་པར་མཚོན་པ། དེང་
རབས་སྨྲ་བའི་བསྟན་བཅོས་ཀྱི་རྩོམ་གཤིས་ཀྱི་རིགས་ལ་ལས་མི་སྣའི་དབང་ཤེས་
ཀྱི་སྣང་ཁམས་འབྲི་སྟེ། རྒྱུའི་དེང་རབས་ཀྱི་རྩོམ་རིག་པ་ཝང་མིན་གྱིས་《 ཁ་
དོག་སྣ་ཚོགས་》ཞེས་པའི་སྒྲུང་རྩོམ་དུ་དོན་གྱི་བྱུང་རིམ་གཙོར་མ་བྲིས་པར་
བརྗོད་བྱ་ཀུན་རྟོག་གི་སེམས་གཙོ་བོར་བྲིས་ཡོད་དེ། མི་སྣ་ཚོ་ཁྱན་ལེ་བྱ་བ་
མཁོ་འཚོང་མཉམ་ལས་ཁང་དུ་གཞན་ལ་ལེགས་སྐྱེས་ཉོ་རུ་སོང་བའི་ལམ་བར་གྱི་
ཕར་འགྲོ་ཚུར་འོངས་ཀྱི་བྱ་བ་དཀྱུས་མ་ཞིག་གི་སྣང་ཚུལ་བྲིས་ཤིང་དེའི་དངོས་
སྟོབས་ལྷན་སྐྱེས་ཀྱི་སེམས་རྒྱུད་སྣ་ཚོགས་དང་བག་ཉལ་གྱི་འདུ་ཤེས་སྣ་ཚོགས་
ཕྱིར་མངོན་པར་མཚོན་པ། དེ་ཡང་དབང་ཤེས་ཀྱི་སེམས་རྒྱུད་མཚོན་པའི་
བསྟན་བཅོས་སུ་བརྗོད་བྱའི་ནང་དོན་དང་མཚོན་བྱེད་རྣམ་པའི་བར་གྱི་སྒྱུ་རྩལ་
77



གྱི་ཁྱད་ཆོས་བཅོས་མེད་རང་བཞིན་པའི་ངང་ཚུལ་སྐྱ་འབྲི་བྱས་པ་ལྷུང་ལྷུང་དུ་
འབབ་པའི་ཆུ་ཕྲན་བཞིན་བསྟན་བཅོས་ཀྱི་ཡིག་འབྲུའི་ཕྲེང་དུ་མངོན་པར་ཐིམ་
འདུག
གཉིས།
ཆགས་སྡང་གི་སེམས་བྱུང་།
ཆགས་སྡང་གི་སེམས་བྱུང་ནི་དབང་ཤེས་ཀྱི་སེམས་བྱུང་ལས་སྐྱེས་ཤིང་
ཐོན་པ་དང༌། དམིགས་སུ་བཟུང་བའི་བློའི་སྣང་བ་དང་ཕྱིའི་ཡུལ་གྱི་རྐྱེན་གྱིས་
བསླངས་པའི་དྲན་སྣང་དང་དེ་མིན་ཟུག་རེག་གི་རྐྱེན་གྱིས་བསླངས་པའི་དྲན་པ་
སོགས་ཀྱི་ནང་སེམས་ཀྱི་འགྱུར་བ་ལ་བྱའོ། ། རྩོམ་རིག་བསྟན་བཅོས་ཀྱི་མི་སྣའི་
ཆོགས་སྡང་གི་སེམས་བྱུང་སྣ་ཚོགས་གོ་རིམ་ལྡན་པར་མངོན་ཞིང་ཐོན་པ་དང་
བསྟན་བཅོས་ཀྱི་སྒྱུ་རྩལ་སྣང་བརྙན་གྱི་རྣམ་པར་ཡོད། ཆགས་སྡང་གི་སེམས་
བྱུང་མི་སྣའི་སྣང་བརྙན་གྱི་ཉམས་སུ་མངོན་པར་མཚོན་ཞིང་ཐོན་པ་དང་ཡིད་ཀྱི་
འགྱུར་ བའི་ རིགས་ ཁ་ དོག་ སྣ་ ཚོགས་ ཀྱི་རྣམ་ པར་ བསྐྲུན་ ཞིང་ སྣང་ བའོ། །
དཔེར་ན། གཅེས་པའམ་སྡང་བ་དང༌། དགའ་བའམ་ཁྲོ་བ། དེ་མིན་སེམས་
བྱུང་གི་ལྷུང་ཕྱོགས་འདྲ་མིན་སྣ་ཚོགས་སུ་མཚོན་ཏེ། སེམས་འདོད་པའི་་་
ཕྱོགས་སུ་རྒྱུ་བ་(སྟེ་དགའ་སྤྲོ་བའི་རེ་འདོད -དགའ་སྤྲོ་མངོན་པར་གྱུར་བ།) དང་། འདོད་
སེམས་ཀྱག་ཀྱོག་ཏུ་རྒྱུ་བ་སྟེ་དགའ་སྤྲོའི་རེ་འདོད་ལ– སྡུག་ང་སྔལ་གྱིས་འགོག་རྐྱེན་བྱེད་པ
མཐར་དགའ་བ་མངོན་པར་གྱུར་བ་)དང་། འདོད་པ་ལྡོག་པར་རྒྱུ་བ་(སྟེ་དགའ་ཞིང་སྤྲོ་
བའི་རེ་འདོད་ལ… སྐྱོ་སྡུག་གི་འབྲས་བུ་འབྱུང་བ་)ལ་སོགས་པའི་འདོད་འབྲས་ཀྱི་སྣང་ཚུལ་
སྣ་ཚོགས་འབྱུང་བ་ལྟ་བུ། དེ་ཡང་དཔེར་མཚོན་རང་བཞིན་གྱི་དཔེ་ལ་ཧྥ་རན་
སིའི་སྒྲུང་རྩོམ་པ་སཱི་ཐང་དཱའི་《 དམར་པོ་དང་ནག་པོ་》ཅེས་པའི་སྒྲུང་རྩོམ་གྱི་མི་
སྣ་གཙོ་བོ་ཡུས་ལན་གྱི་ནང་སེམས་ཀྱི་ཆགས་སྡང་གི་ཉམས་རྟོགས་དེ་ཕྱི་ལུས་
ངག་གི་བྱ་སྤྱོད་ཀྱི་ཉམས་དུ་མའི་རྒྱུན་དུ་ སྤེལ་ཏེ་མངོན་པར་མཚོན་པ་དང༌།
ཡུས་ལན་ཐོག་མར་གོང་རིམ་སྤྱི་ཚོགས་ཀྱི་གྲས་སུ་མངོན་པར་ཐོན་པ་དང་དེ་
78



མཚུངས་སུ་ཁོ་བོའི་ཧམ་སེམས་དང་བདག་གིར་འཛིན་པའི་འདོད་སྲེད་དེ་་་
མཁར་དཔོན་གྱི་ལྕམ་ཏེ་རེའུ་ནའི་སྟེང་ནས་མངོན་པ། དེ་དང་དགའ་འདོད་
ཀྱི་བདེ་བ་མངོན་པར་རོལ་བ་ལྟ་བུ་དེའི་ཆགས་སྡང་གི་འདོད་པ་བསམ་བཞིན་
དུ་གྲུབ་ཅིང་འགྲོ་བའི་དཔེ་དང་། དེའི་རྗེས་ནས་སྐུ་ལྕམ་ཏེ་རེའུ་ནཱ་དང་ཁོ་
བོའི་བར་གྱི་གསང་འབྲེལ་གྱི་ཨི་ཁུང་བརྡོལ་བས་མོ་དང་བཙན་གྱིས་བཀར་ཏེ་ལྷ་
ཆོས་སློབ་གླིང་དུ་བརྫངས་པ་ལྟ་བུ་ནི་ཆགས་སྡང་གི་སེམས་པ་འདོད་པ་དང་
ལྡོག་པའི་ཕྱོགས་སུ་འགྲོ་བའི་དཔེའོ། འོན་ཏེ་མཁན་པོ་པེ་ལཱ་ཡིས་ཡུས་ལན་མུ་
ཨུར་ཧོའུ་རྗེའི་སྒེར་གྱི་དྲུང་ཡིག་ཏུ་ངོ་སྤྲོད་བྱས་པས་ཁོའི་ཧམ་སེམས་ཀྱི་འདོད་
པ་མིག་མཐོང་ལག་ཟིན་དུ་གྱུར་བ་མ་ཟད་མཛའ་བརྩེའི་འདོད་པའང་ཧོའུ་རྗེའི་
སྲས་མོ་མཱ་ཐེར་གྱིས་གཅེས་སུ་བཟུང་བས་མངོན་པར་ཚིམ་པ་ལྟ་བུ་ཆགས་སྡང་
གི་སེམས་བྱུང་དེ་འདོད་པ་དང་ལྡོག་པ་ལས་སླར་འདོད་བཞིན་གྱི་ཕྱོགས་སུ་འགྲོ་
པའི་སེམས་བྱུང་གི་དཔེའོ། དེ་ཡང་བྱམས་པ་འདི་གཉིས་གསང་འགྲོགས་
བྱེད་སྐབས་གཉི་གའི་རང་གཤིས་སོ་སོ་མི་མཐུན་ཞིང་ལྡོག་པར་གྱུར་བས་དགའ་
སྡུག་ངེས་མེད་དུ་ཐོན་པས་ཆགས་སྡང་གི་སེམས་ཀྱང་ཀྱག་ཀྱོག་ཏུ་རྒྱུ་བ། དེའི་
མཐའ་འབྲས་ནི་ཡུས་ལན་ལ་སྲོག་ཁྲིམས་བཅད་པ་དང་སྲས་མོ་མཱ་ཐེར་གྱིས་རང་
གི་བྱམས་པའི་མགོ་བོ་དུར་ལ་སྦས་པ་དང་། ཏེ་རེའུ་ན་ལྕམ་མོས་ཡུས་ལན་ལ་
སྲོག་ཁྲིམས་བཅད་པ་ཤེས་ཏེ། དེའི་བྱམས་བརྩེའི་འདས་མཆོད་ལ་རང་སྲོག་ཕུལ་
བ་ལྟ་བུའོ། ། འདི་ནི་བྱམས་པ་གསུམ་གྱི་མཛའ་བརྩེ་ཆགས་སྡང་གི་སེམས་
གཅིག་གྱུར་འོངས་པ་ལྟ་བུ་ནི་འདོད་པ་ཕྱོགས་མཐུན་དུ་འགྲོ་བའི་དཔེའོ། །
གསུམ།
ཀུན་རྟོག་གི་སེམས་བྱུང་།
ཀུན་རྟོག་གི་སེམས་བྱུང་ནི་ཆགས་སྡང་གི་སེམས་བྱུང་རྟོགས་པ་མཐོ་ཤོས་
སུ་སྐྱེ་ཞིང་མཆེད་པའི་ཆགས་སྡང་གི་སེམས་བྱུང་ཐུན་མོང་མ་ཡིན་པའི་རྣམ་པ་
79



ཞིག་ཡིན། དེ་ཡང་ཀུན་སྤྱོད་དང་ལས་འགན། དད་པ་དང་བརྩོན་འགྲོས་
བཅས་ཀྱི་སྒོ་ནས་མངོན་པར་ཐོན་པའི་སྒྱུ་རྩལ་དང་ཀུན་སྤྱོད་ཆོས་ལུགས་སོགས་
ཀྱི་སྤྱི་ཚོགས་ཐུན་མོང་བའི་ཆགས་སྡང་གི་སེམས་བྱུང་དང་སྤྱི་ཚོགས་ཀྱི་འདུ་ཤེས་
ཀྱི་དོན་ལ་གོ་དགོས་པ་ཞིག་ཡིན། ཆགས་པ་དང་སྡང་བའི་སེམས་བྱུང་གི་གཞི་
ལས་སྐྱེད་ཅིང་འཕེལ་བའི་རྟོགས་པ་མཐོ་ཤོས་ཤིག་སྟེ། བྱང་སེམས་ལ་ཉེ་བའི་
སེམས་ཏེ། དེ་ལ་རྣམ་པ་གཉིས་ཏེ། ཆགས་སྡང་གི་འདུ་ཤེས་སུ་གྱུར་བའི་
སེམས་བྱུང་སྟེ་དཔེར་ནི་དཀའ་བ་གཞན་གྱི་སྔོན་དུ་མྱོང་བ་དང་བདེ་བ་གཞན་
གྱི་རྗེས་སུ་རོལ་བ་ལྟ་བུའི་བྱང་སེམས་ལས་སྤྱི་ཚོགས་སྒྱུར་བཅོས་བྱེད་མཁན་གྱི་
སྐྱེས་ཆེན་དམ་པས་གཞུང་དོན་རང་འགན་དུ་ཁུར་བའི་ཡ་རབས་དམ་པའི་བྱང་
སེམས་ཀྱི་སྙིང་སྟོབས་བླ་མེད་མཚོན་པ་དང༌། དེ་ཡང་བག་ཉལ་གྱི་འདུ་ཤེས་
སུ་གྱུར་བའི་སེམས་བྱུང་། དཔེར་ན། རང་གི་ཁྱིམ་ཚང་གི་སྡུག་བསྔལ་གྱི་སྐྱོ་
བ་བློས་སྤོང་སྟེ་སྤྱི་ཚོགས་ཀྱི་འཐབ་འཁྲུག་དང་རྒྱལ་ཁབ་ཀྱི་འཇིག་ཉེན་ལ་སེམས་
ཁུར་བྱེད་པའི་ཆགས་སྡང་གི་སེམས་སྐྱེད་པ་ལྟ་བུ་ནི་གཞན་ལ་གཅེས་པའི་བྱང་
སེམས་སུ་ངེས། བྱང་སེམས་ཀྱི་རྩ་བའི་ཁྱད་ཆོས་ནི་བདག་གིར་བཟུང་བའི་
རང་རྣམ་པར་སྤངས་ཏེ་གཞུང་དོན་ལ་རང་སྲོག་ཀྱང་འབུལ་ཕོད་པའི་སེམས་རྒྱ་
ཆེར་སྐྱེད་པ་སྟེ། ང་ཞེས་པའི་བདག་གིར་བ་ནི་ ཤ་ཁྲག་གིས་གྲུབ་པའི་ལུས་
ཕུང་ལ་བརྟེན་པའི་བདག་ལྟའི་བློའི་འཇུག་ཡུལ་གྱི་གདགས་གཞི་ང་ཞེས་པའི་
བདག་འཛིན་ཆུང་བ་དེ་ལ་བྱའོ། ། དེ་ཐུན་མོང་སྤྱི་མཚན་པའི་ང་ཞེས་པའི་
རྒྱ་ཆེ་བའི་དོན་དུ་མ་སྐྱེད་ལ། འོན་ཏེ་བྱང་སེམས་ཀྱི་སེམས་ནི་ང་ཞེས་བདག་
འཛིན་ཆུང་བ་ལས་བརྒལ་ཏེ་རང་སྲོག་བློས་གཏོང་ཕོད་པའི་ང་ཆེན་པོའི་གནས་
སུ་ སེམས་སྐྱེད་དེ་མི་སྒེར་གྱི་ཆགས་སྡང་གི་སེམས་དེ་ཐུན་མོང་སྤྱི་གཞུང་གི་་
སེམས་པའི་ཆགས་སྡང་དུ་སེམས་སྐྱེད་པ། རྩོམ་རིག་བསྟན་བཅོས་སུ་དཔའ་
བོའི་སྣང་བརྙན་ལ་བརྟེན་ནས་མཆོག་གྱུར་ཐུན་མོང་ལ་གཅེས་པའི་ཆགས་སྡང་
གི་སེམས་སྐྱེད་པའི་ཚུལ་ནི། ཐོག་མར་སེམས་སྐྱེས་པ་དང་བར་དུ་འཕེལ་བ་
དང་མཐར་ཕུན་ཚོགས་ཀྱི་འབྲས་བུ་འབྱུང་བའི་ཚུལ་དེ་བྱུང་རིམ་གྱི་ཕྲེང་སྤེལ་བ་
80



ལས་དཔའ་བོ་དང་མི་སྣ་གཙོ་བོའི་སེམས་སྐྱེད་ཚུལ་བསྟན་པ་དང་། གནའ་
དཔེ་རིང་ལུགས་པའི་བསྟན་བཅོས་སུ་བྱང་སེམས་ཀྱི་སེམས་སྐྱེད་ཚུལ་ནི་ལར་
རྣམ་པའི་ཚུལ་ཁོ་ན་འཛིན་པའི་གུ་དོག་པའི་མི་ཆོས་ཚུལ་ལུགས་དང་ཆབ་སྲིད་
རིག་པའི་ཆོས་བཤད་ཀྱི་རྣམ་པ་གཅིག་པར་འགྱུར་ཉེན་ཆེ་ཞིང་སྒྱུ་རྩལ་གྱི་ཡིད་
དབང་འགུགས་པའི་ནུས་པ་ཞན་པར་འགྱུར། རྩོམ་རིག་སྒྱུ་རྩལ་དུ་ཆོགས་
སྡང་གི་སེམས་བྱུང་མངོན་ཚུལ་ལ་ཕྱོགས་ཡོངས་སུ་དམིགས་པའི་རྩ་དོན་ཏེ་་
དབང་ ཁམས་སམ་སེམས་ཁམས་དང་ཆགས་སྡང་དང་བྱང་སེམས་བཅས་ཀྱི་
སེམས་བྱུང་སྣ་ཚོགས་གཅིག་གྱུར་གྱི་ཕུང་པོར་བསྐྲུན་ནས་དུས་དང་གནས་ཀྱི་
ཁྱད་པར་ལ་བརྟེན་ནས་སེམས་བྱུང་དེ་དག་དུས་དང་གནས་ཀྱི་རྐྱེན་དང་མཐུན་
པར་མངོན་ཞིང་སྦྱོར་དགོས། དཔེར་ན་གོ་ཀོ་ལིས་ཀྱི་《 ཐཱ་ར་སི • པུར་པཱ་》
ཞེས་པའི་སྒྲུང་རྩོམ་དུ་རྒན་པ་ཐཱ་ར་སི་པུར་པཱས་བདེན་དོན་སྲུང་བ་དང་གཉེན་
ཉེས་ཅན་ཁྲིམས་ལ་སྦྱོར་བའི་རྒྱལ་གཅེས་རིང་ལུགས་ཀྱི་བྱང་སེམས་མངོན་པར་
མཚོན་ཡོད་ལ། དེ་ཡང་ཁོང་གིས་རང་བུ་ངོ་ལོག་རྒྱབ་གཏོད་པ་དེ་ལ་སྲོག་
ཁྲིམས་གཅོད་པའི་སྔ་རོལ་དུ་བུ་ལ་གཅེས་པའི་བྱམས་བརྩེ་སོགས་ཀྱི་ཆགས་པ་
དང་སྡང་བའི་ཡིད་འགྱུར་སྣ་ཚོགས་མངོན་པར་མཚོན་ཞིང་མཐར་རྒྱལ་གཅེས་
རིང་ལུགས་ཀྱི་ཆགས་སྡང་གི་སེམས་ཤུགས་ཇེ་དྲག་ཏུ་འཕེལ་བས་ཕ་བུའི་བར་གྱི་
མི་སྒེར་གྱི་བརྩེ་དུང་གི་བྱམས་བརྩེ་དེ་རྒྱལ་ཁབ་དང་ཐུན་མོང་གཞུང་ལ་གཅེས་
པའི་བྱང་སེམས་སུ་སྐྱེད་པས་དེའི་སྒྱུ་རྩལ་གྱི་མཐུ་ནུས་ཀྱང་ཤུགས་དྲག་ཏུ་སྤེལ།
ཆགས་སྡང་གི་སེམས་བྱུང་ནི་ལུས་ཀྱི་ཁྲག་རྒྱུན་ལྟར་མི་སྣའི་སྣང་བརྙན་གྱི་
བླ་སྲོག་ཏུ་གྲུབ་པའི་གསོན་ཉམས་ཀྱི་དཔལ་དང་སྐྱེས་སྟོབས་ཀྱི་དཔལ། ཚེ་
སྲོག་གི་འབྱུང་རྩའི་ཁྲག་རྒྱུན་དུ་གྱུར། མི་སྣའི་སྣང་བརྙན་གྱི་རྒྱུད་ན་ཆགས་པ་
དང་སྡང་བའི་སེམས་ཀྱིས་བརླན་ཞིང་གཏམས་པའི་ཚེ་སྲོག་གིས་མ་བཟུང་ན་
སྣང་བརྙན་རྣམས་སྲོག་མེད་ཀྱི་རྩྭ་གཟུགས་སུ་འགྱུར་ཞིང་གསོན་ཉམས་ཀྱི་་་
དཔལ་དང་ལྡན་པར་འགྱུར་མི་སྲིད། །
སྣང་བརྙན་ལ་ཆགས་པ་དང་སྡང་བའི་སེམས་ཀྱིས་བརླན་པར་གྱུར་ན་དེ་



ལ་ཚེ་སྲོག་གི་སྟོབས་དང་ལྡན་པར་འབྱུང་སྟེ། མི་སེམས་འགུགས་པའི་སྒྱུ་རྩལ་
གྱི་མཐུ་ནུས་སྣང་བརྙན་གྱི་ཆགས་པ་དང་སྡང་པའི་ཉམས་སྣ་ཚོགས་ལས་མངོན་
པར་འབྱུང་། རྩོམ་རིག་གིས་ཐོག་མར་ཀློག་པ་པོའི་སེམས་རྣམ་པར་བཀུག་སྟེ་
བསམ་གཞིགས་ཀྱི་གནས་སུ་འཇུག་པར་ཀུན་ནས་སློང་དགོས། གལ་སྲིད་
སྣང་བརྙན་ལ་ཆགས་སྡང་གི་སེམས་མ་ཞུགས་ན་མི་སེམས་འགུགས་པའི་སྒྱུ་རྩལ་
གྱི་ཚེ་སྲོག་དང་མཐུ་ནུས་ཤོར་བར་ངེས།
རྩོམ་རིག་བསྟན་བཅོས་ཀྱི་ཆགས་སྡང་གི་སེམས་ནི་རྩོམ་པ་པོ་ཐོག་མར་
གསར་རྩོམ་ལ་འཇུག་པའི་ཀུན་སློང་གི་ སེམས་ཤུགས་གཙོ་བོ་ཆགས་ སྡང་གི་་
སེམས་རྣམ་པར་སྐྱེས་ཐོན་པ་ཞིག་ཡིན། རྩོམ་རིག་བསྟན་བཅོས་ཤིག་ལ་གལ་
སྲིད་རྩོམ་པ་པོའི་འཚོ་བའི་ཉམས་རྟོགས་ལས་སྐྱེས་པའི་བསམ་བློ་དང་འདུ་ཤེས་
ཟབ་མོས་མ་གཏམས་པ་དང་རྩོམ་པ་པོའི་མཛེས་རྟོག་གི་སྤྱན་གྱིས་མ་གཟིགས་
ཤིང་ཉམས་ལེན་གྱི་ཆགས་སྡང་གི་སེམས་ཀྱིས་བརླན་པར་མ་གྱུར་ན། གཞན་
རྒྱུད་ཀྱི་ཆགས་སྡང་གི་སེམས་སྐྱེས་པར་སློང་མི་ནུས་པས་བསྟན་བཅོས་ནུས་མེད་
དུ་འགྱུར་ངེས། གོང་ནས་ང་ཚོས་རྩོམ་རིག་བསྟན་བཅོས་ཀྱི་ཆགས་སྡང་གི་
སེམས་སྐྱེས་ཚུལ་དང་དེའི་ཁྱད་ཆོས་བཤད་ཟིན་ལ། རྗེས་ནས་མུ་མཐུད་དུ་
རྩོམ་པ་པོས་གསར་རྩོམ་གྱི་གོ་རིམ་དུ་ཆགས་སྡང་གི་སེམས་ཚུལ་ཇི་ལྟར་དུ་སྐྱེས་
ཤིང་མཚོན་པ་ལ་དཔྱོད་པར་བྱའོ། །
ལེའུ་གསུམ་པ། ཆགས་སྡང་ནི་གསར་རྩོམ་གྱི་
རྩ་བའི་རྩོལ་ཤུགས་ཡིན།།
དང་པོ།
ཆགས་སྡང་གི་དབང་ཤེས་ཀྱི་ནུས་པ།
ཆགས་སྡང་གི་སེམས་ནི་རྩོམ་པ་པོ་གསར་རྩོམ་གྱི་ལས་ལ་འཇུག་པའི་ཀུན་
82



སློང་གི་རྩ་བའི་སེམས་ཤུགས་ཀྱི་དངོས་སྟོབས་འུར་འུར་རུ་འབར་བའི་ཆུན་ཡན་
ཙི་ལྟ་བུར་སྣང་། ཐོག་མར་རྩོམ་པ་པོའི་རྒྱུད་ལ་ཆགས་སྡང་གི་སེམས་སྐྱེས་པ་
དེ་ནས་ཆགས་སྡང་གི་སེམས་ཀྱིས་གསར་རྩོམ་གྱི་ལས་ལ་འཇུག་པར་སྐུལ་ཞིང་
སློང་བས་སྒོ་ཀུན་ནས་གསར་རྩོམ་གྱི་ལས་ལ་རྣམ་པར་འཇུག་ཅིང་རྩོལ་བར་བྱེད་
དོ། །
ཆགས་སྡང་གི་སེམས་ཁོ་ནས་སྒྱུ་རྩལ་གསར་སྐྲུན་གྱི་ལས་དོན་ཡོངས་སུ་
འགྲུབ་མི་ནུས་པར། དེ་ལ་སྒྱུ་རྩལ་གྱི་མཛེས་རྟོག་གསར་སྐྲུན་གྱི་བློ་དང་རིག་
པའི་བསམ་གཞིགས་དང་མཚམས་སྦྱར་ནས་ཆགས་སྡང་གི་སེམས་ཤུགས་དེ་
མཛེས་རྟོག་གསར་སྐྲུན་གྱི་བསམ་གཞིགས་ཀྱི་རྩོལ་ཤུགས་སུ་གྲུབ་ནས་རྩོམ་རིག་
གསར་རྩོམ་གྱི་ལས་རྣམ་པར་སྤེལ་ཏོ། ། །
ཕྱི་སྣོད་ཀྱི་འཇིག་རྟེན་ལས་ཐོན་པའི་སྣང་ཚུལ་མཐའ་དག་གི་བརྡ་དོན་ལ་
ཡུལ་ཅན་རྩོམ་པ་པོའི་རྣམ་དཔྱོད་རིག་པས་འདུམ་སྒྲིག་མཚམས་སྦྱོར་གྱི་ལས་ཀ་
བྱེད་པར་འདུམ་སྒྲིག་མཚམས་སྦྱོར་གྱི་སྤྱི་ནུས་འདོན་པར་ཆགས་སྡང་གི་སེམས་
རྒྱུད་ཀྱིས་ བརྡ་དོན་འདུམ་ སྒྲིག་དང་ཕན་ཚུན་ཚོད་འཛིན་དང་གསར་སྐྲུན་་་་
བཅས་ཀྱི་ནུས་པ་འདོན་དགོས། །
ཨུ་རུ་སུའི་སེམས་ཁམས་རིག་པ་བ་པེ་ཏཱ་རོ་ཧྥུ་སི་ཅི་ཡིས། ཆགས་སྡང་
གི་སེམས་རྒྱུད་ནི་འཇིག་རྟེན་གྱི་བྱ་དངོས་ལས་བྱུང་བའི་བརྡ་རྟགས་ཀྱི་བརྒྱུད་
རིམ་ཞིག་དང་མི་ལ་དོན་སྙིང་ལྡན་པ་ཞིག་ཡིན་ཞེས་བསྟན་པའི་བརྡ་རྟགས་ཀྱི་
བརྒྱུད་རིམ་དེ་དག་རྩོམ་པ་པོར་མཚོན་ན་ཕྱི་ཚུལ་གྱི་དངོས་པོའི་རྐྱེན་སྣ་ཚོགས་
ཁོའི་དབང་ཤེས་སུ་སྣང་ཞིང་སྐྱེས་པ་དང་དབང་ཤེས་སུ་ཟུག་རེག་བྱིན་པས་ཡིད་
ཀྱིས་ཚོར་ཞིང་འཛིན་རྣམ་དུ་ངེས་པ་དང་དེ་དག་ལ་དབྱེ་འབྱེད་མཚམས་སྦྱོར་གྱི་
རིག་པས་དཔྱད་པ་ལས་ཡིད་སེམས་སུ་མངའ་བའི་དངོས་རྣམ་དང་དམིགས་
རྣམ་གྱི་རྣམ་པ་གསར་དུ་གྲུབ་པའི་ཡིད་ངོའི་ཤེས་གཟུགས་ལ་གོ དེ་ནི་ཆོགས་
སྡང་གི་སེམས་ཞུགས་པའི་ཡིད་ཀྱི་ཤེས་པའི་སྣང་རྣམ་ཞིག་ཡིན། མཛེས་རྟོག་
གི་དམིགས་རྣམ་རྒྱུད་དུ་མ་སྐྱེས་པའི་སྔ་རོལ་དུ་ཕྱི་དངོས་པོའི་ཟུག་རེག་གི་རྐྱེན་



འགས་ཡུལ་ཅན་གྱི་དབང་ངོར་རྣམ་པ་འདྲ་མིན་གྱི་བརྡ་རྟགས་སྣ་ཚོགས་བྱིན་
པས་དུས་དང་རྣམ་པ་ཀུན་ཏུ་རྩོམ་པ་པོའི་གསར་རྩོམ་གྱི་དམིགས་འདུན་གཞིར་
བཟུང་ནས་གསར་རྩོམ་གྱི་བརྗོད་བྱ་དང་བརྗོད་སྙིང་བསམ་ཚུལ་ལ་རྟག་ཏུ་་
འདུམ་སྒྲིག་ལེགས་བཅོས་བྱེད་དགོས་ཏེ། ཕྱི་རོལ་ གྱི་ སྣང་ཚུལ་མ་ལེགས་་་་
པའིབརྡ་དང་མཚན་མ་སྣང་བར་འགོག་ཅིང་སེལ་བ་དང་། དགེ་མཚན་གྱི་
བརྡ་རྟགས་རྣམས་བླངས་ཏེ་མཛེས་རྟོག་གི་གསོན་ཉམས་ཀྱི་དཔལ་ཏུ་འདོན་
ཞིང་སྤེལ་དགོས། འཚོ་བའི་ཉམས་རྟོགས་ལས་སྐྱེས་པའི་ཆགས་སྡང་གི་་་་
སེམས་ཀྱིས་ཕྱི་དངོས་པོ་ནང་སེམས་སུ་སྣང་བའི་དངོས་རྐྱེན་གྱིས་བསླངས་པའི་
མཛེས་རྟོག་ ཕུགས་བསམ་གྱི་སེམས་ཤུགས་དྲག་པོ་སླར་རང་སྟོབས་སུ་སྣང་་་་
བརྙན་གྱི་སྒོ་ནས་མངོན་པར་མཚོན་དགོས། ཕྱི་རོལ་ཡུལ་གྱི་དངོས་རྣམ་གྱིས་
དབང་ཤེས་ལ་ཟུག་རེག་གི་རྐྱེན་བྱིན་བས་ཤེས་རྒྱུད་ལ་ཤེས་བྱའི་བརྡ་རྟགས་
འཛིན་རྣམ་དུ་སྣང་བ་ལས་རྩོམ་པ་པོའི་སྒྱུ་རྩལ་གྱི་ཉམས་རྟོགས་གྲུབ། དཔེར་
ན་ཧྥ་རན་སིའི་རྩོམ་པ་པོ་སྙན་གྲགས་ཅན་ཡུལ་གོ་བྱིས་པའི་དུས་སུ་ཐང་མོ་ཆེ་ན་
ཅིས་ཕུ་སཱའི་གཞོན་ནུ་མ་ཞིག་གནམ་ལ་བཏགས་ཏེ་ལྕག་གིས་བཞུ་བཞིན་པའི་
ཚུལ་དངོས་སུ་མཐོང་བའི་སྣང་བས་དབང་ཤེས་ལ་ཟུག་རེག་གི་རྐྱེན་བྱིན་པས་
ཆགས་སྡང་གི་སེམས་བསླངས་ཤིང་དེ་འཛིན་རྣམ་གྱི་ཚུལ་དུ་ཡིད་ལ་ངེས་པར་
གྱུར། འཛིན་རྣམ་དུ་ངེས་པའི་ཤེས་པ་དེ་ལོ་ངོ་བཅུ་ཕྲག་དུ་མའི་རྗེས་སུ་ཁོ་
པོས་《 པཱ་རིའི་འཕགས་མིའི་སྡེ་》ཞེས་པའི་སྒྲུང་རྩོམ་གསར་རྩོམ་བྱེད་པའི་ཀུན་
སློང་གི་སེམས་ཤུགས་གཙོར་བྱུང་བ་མ་ཟད་མི་སྣའི་སྣང་བརྙན་གསར་སྐྲུན་གྱི་རྩེ་
བའི་དཔེར་གྲུབ་ཡོད། དེར་བརྟེན་ཕྱི་སྣོད་རང་བྱུང་གི་དངོས་པོའི་སྣང་ཚུལ་
དང་ནང་བཅུད་སེམས་ཅན་སྤྱི་ཚོགས་ཀྱི་སྣང་ཚུལ་གཉིས་ཀྱིས་བསྡུས་པའི་ས་
འཇིག་རྟེན་གྱི་ཁམས་ཆེན་པོ་འདི་རྩོམ་པ་པོའི་དབང་ཤེས་སུ་སྣང་ཚེ་དེ་དང་
ལྷན་དུ་ཆགས་སྡང་གི་ སེམས་རྣམ་པ་སྐྱེས་ཤིང་འཕེལ་བ་དང་གསར་སྐྲུན་གྱི་
རིགས་སྟོབས་ཀྱང་ངེས་པར་སྐྱེས་ཤིང་འཕེལ་བ། མི་ཕན་ཚུན་དང་མི་དང་
དངོས་པོ་རྣམས་ཆགས་སྡང་གི་སེམས་གྱིས་རེག་ཅིང་བརླན་པས་ཕན་ཚུན་འོ་ཆུ་
84



བཞིན་གཅིག་ཏུ་གྱུར་ཏེ། དཔེར་ན། སེམས་མེད་ཀྱི་དངོས་པོ་ལ་ཆགས་
སྡང་གི་སེམས་ཀྱིས་དེ་ལ་ཆགས་སྡང་གི་སེམས་དང་ལྡན་པའི་རྣམ་པར་སྒྱུར་ཐུབ་
པ་ལྟ་བུ་སྟེ། ལྗང་སྔོན་གྱི་ལྷུན་པོ་སུན་མེད་གཤིས་མཐུན་གྱི་གྲོགས་སུ་སྣང་བ།
ཉལ་འགྲོའི་གཙང་ཆབ་སྔོན་མོ་གླུ་གར་གྱི་སྟངས་སྟབས་སྒྱུར་བའི་མཛེས་མར་
སྣང་བ་དང་། འདམ་ལས་སྐྱེས་ཤིང་འདམ་གྱི་དྲི་མས་མ་གོས་པའི་མེ་ཏོག་
པད་མ་སྐྱེས་བུ་དམ་པའི་རང་གཤིས་སུ་སྣང་བ་དང༌། བརྟན་རླིང་གཡོ་མེད་
ཀྱི་ཤུག་སྡོང་ཆེན་པོ་དཔའ་ངར་གྱིས་ཁེངས་པའི་སྐྱེས་ཆེན་དམ་པའི་ངང་ཚུལ་དུ་
བརྗོད་པ་ལྟ་བུ་སོགས་ཀྱིས་ཕྱི་དངོས་པོའི་རྣམ་པ་ནང་སེམས་ཀྱི་ཆར་གྱུར་བའི་
མི་གཤིས་ཀྱི་ཚུལ་དུ་སྦྱོར་བའམ་མཚོན་བྱེད་ཀྱི་རྟགས་དང་མཚན་མར་བརྟེན་
ཅིང་བཀོད་པ་ལྟ་བུའོ། །
གཉིས་པ།
ཆགས་སྡང་གི་སེམས་རྒྱུད་ཀྱི་རང་རྟོགས་ཤེས་ནུས།
ཆགས་སྡང་གི་སེམས་རྒྱུད་ནི་རྩོམ་པ་པོའི་ནང་སེམས་ཀྱི་ཉམས་རྟོགས་ཀྱི་
རྒྱུད་དུ་སྐྱེས་པའི་སྣང་བ་ཞིག་དང་དེ་ཡང་ རང་རྟོགས་ཀྱི་ཤེས་པའི་ངོ་བོར་་
འགྱུར་ཏེ། རང་རྟོགས་ཀྱི་ནུས་པ་ནི་གཙོ་བོ་ཡུལ་ཅན་རང་སྣང་གི་ཤེས་རྒྱུད་
ལ་སྣང་བའི་བདག་འཛིན་དང་ཕྱི་དངོས་པོའི་སྣང་ཚུལ་ཕན་ཚུན་མཚམས་སྦྱོར་
འདུམ་སྒྲིག་བྱེད་པའི་རིག་པའི་ནུས་པ་ལ་བརྗོད་དོ། ། ཆགས་སྡང་གི་སེམས་
རྒྱུད་ཀྱི་རང་རྟོགས་ཤེས་ནུས་ཀྱིས་གསར་རྩོམ་གྱི་མ་ཕྱིའི་དཔེ་འགོད་པར་ཁ་ལོ་
དང་དབང་བྱེད་ཅིང་གསར་རྩོམ་གྱི་སྒྱུ་རྩལ་ལས་རིམ་ཡོངས་ལ་ཐབས་རྩལ་གྱི་
རིགས་པའི་ནུས་པ་འདོན་ངེས། རིགས་སྟོབས་ཀྱི་ནུས་པ་ནི་གཙོ་བོ་ཆགས་
སྡང་གི་རྒྱུད་ཀྱི་རང་རྟོགས་ཤེས་ནུས་ལས་ཐོན་པའི་བློ་དང་རིག་པ་ཞིག་ཡིན་།
རྩོམ་པ་པོས་ཐོག་མར་བརྗོད་བྱའི་སྐུ་ཐིག་འདེབས་པའི་རྩོམ་འདོད་ཀྱི་དམིགས་
འདུན་ཡིད་དུ་སྐྱེས་པ་ལ་དེས་གསར་རྩོམ་གྱི་བསམ་གཞིགས་ཀྱི་སྲོལ་དང་རྣམ་
85



དཔྱོད་རིག་པའི་རྩལ་ཁྱད་པར་པ་དང་། མཛེས་རྟོག་གི་ཐབས་ཤེས་ཁྱད་པར་
པ་མཚམས་སྦྱོར་བྱེད་ཅིང་བདག་འཛིན་གྱི་ཤེས་པས་ཆགས་སྡང་གི་སེམས་ལ་
དབང་དང་ཁ་ལོ་བྱེད་པར་འགོད་པ། དེ་ལ་ལུའུ་ཞུན་གྱིས་ཆགས་སྡང་གི་
སེམས་ཤུགས་དྲག་ ཏུ་འབར་ཚེ་སྙན་ངག་རྩོམ་མི་འོས་པར་དེས་སྙན་ངག་གི་
མཛེས་པ་ཉམས་སུ་འཇིག་ཉེན་ཆེ་ཞེས་གསུངས་པའི་དགོངས་དོན་བཞིན་་་་་
ཆགས་སྡང་གི་སེམས་ཤུགས་དྲག་པ་དེ་རང་སྣང་ཉམས་རྟོགས་ཀྱི་ཤེས་རྒྱུད་དུ་
གྲུང་བར་ཕབ་སྟེ་དགོས་མེད་ཀྱི་གསོབ་རྣམས་སྤོང་པ་དང་བཅུད་ལེན་གྱི་ཚུལ་དུ་
སྙིང་པོ་ཅི་ཐུབ་ཀྱིས་བསྡུ་ཐུབ་པ་དང་། བྱ་དངོས་ཀྱི་ སྣང་ཚུལ་མཐའ་དག་
འདུམ་སྒྲིག་དང་བརྗོད་བྱ་འདམ་ག་གཟབ་ནན་དུ་བྱེད་དགོས། ཧྥ་རན་སིའི་
མཚན་སྙན་ཅན་གྱི་སྒྲུང་རྩོམ་མཁན་ཧྥུ་ལོའུ་པེད་གསར་རྩོམ་ལ་འཇུག་ཚེ་ཐོག་
མར་རང་གི་ཆགས་སྡང་གི་སེམས་ཤུགས་དྲག་པོར་བློ་དང་རིག་པས་ཚོད་འཛིན་
གཟབ་ནན་བྱས་ཏེ་ཉིན་རེར་ཡིག་འབྲུ་བརྒྱ་ཕྲག་དུ་མའ མ་སྟོང་ཕྲག་དུ་མའི་བར་
ཚོད་འཛིན་བྱེད་ཅིང་། ཆགས་སྡང་གི་སེམས་དེ་ཕྱིར་དངོས་པོའི་སྣང་ཚུལ་གྱི་
ཤུགས་སུ་སྦས་པས་གཞན་གྱི་སྣང་ངོར་ཁོའི་ཆགས་སྡང་གི་སེམས་རྡོ་འཁྱགས་
ལྟར་སྲུང་བར་སྣང་ལ། དོན་དངོས་སུ་ཕྱིར་མི་མངོན་པའི་མེ་དཔུང་བཞིན་
ཚིག་འབྲུའི་གསེང་ན་འབར་བཞིན་འདུག དེ་ནི་ཆགས་སྡང་གི་སེམས་རང་
རྟོགས་ཀྱི་ཤེས་པས་ཚོད་འཛིན་ཁ་ལོ་བྱེད་པ། དེ་ཡང་རྟོག་པ་འཆར་ཡན་པའི་
སྤྲོ་བ་རབ་འཁོལ་བའི་ངང་རྒྱུད་གྱི་རྩོམ་མཁན་རྣམས་ལས་ལྷ་རྟ་མཁའ་ལ་སྐྱོད་
པ་ལྟར་གནས་དང་དུས་ངེས་མེད་དུ་གསར་རྩོམ་ལ་འཇུག་པའི་ཐོལ་བྱུང་གི་རྣམ་
རིགས་བརྡོལ་བར་མི་ནུས་། ཆགས་སྡང་གི་སེམས་ལ་རང་རྟོགས་ཀྱི་ཤེས་པས་
ཚོད་འཛིན་ཁ་ལོ་བྱེད་ཅིང་ཕྱི་ཡུལ་གྱི་དངོས་པོ་རྣམས་ནང་སེམས་སུ་སྣང་བ་
དང་དེ་དག་གི་འབྲེལ་བ་འོས་མཐུན་དུ་འོངས་པར་སྙོམ་སྒྲིག་མཚམས་སྦྱོར་བྱེད་
ཅིང་མཚོན་བྱེད་ཀྱི་ཐབས་སྣ་ཚོགས་མངོན་པར་འདོན་དགོས། གནའ་མིའི་
གཏམ་དཔེ་ལ་རང་སྣང་གང་འདོད་མེས་པོའི་ཚངས་ཐིག་ཏུ་ངེས་དགོས་ཞེས་པ་
ལྟ་བུའི་རང་སྣང་ཆགས་སྡང་གི་བསམ་ཚུལ་དེ་ཕྱི་དངོས་པོའི་ཆོས་ཉིད་དང་
86



མཐུན་པར་སྦྱོར་དགོས་པར་བསྟན།
གསུམ་པ།
ཆགས་སྡང་གི་སེམས་པའི་གསར་སྐྲུན་ནུས་པ།
མར་ཁེ་སིས་བརྩོན་སེམས་དང་སྤྲོ་སེམས་ནི་རང་གི་གཞལ་བྱའི་ཡུལ་ལ་
ཤུགས་ཀྱིས་འབད་ཅིང་རྩོལ་བའི་ལྷན་སྐྱེས་ཀྱི་རྩ་བའི་སྟོབས་ཤུགས་ཤིག་ཡིན་
ཞེས་གསུངས་པ་ལེགས་བཤད་ཀྱི་གསུང་དངོས་ཏེ། དེ་ཡང་ཨི་རུ་སུའི་སྒྲུང་
རྩོམ་པ་ཨ་ཐོར་སི་ཐེ་ཡིས། སྒྱུ་རྩལ་གསར་སྐྲུན་གྱི་ལས་རིམ་ནི་གཏན་ཚིགས་
རིག་པའི་རྗེས་དཔག་གི་བསམ་གཞིག་ལ་མ་བརྟེན་པར་རབ་སྨྱོས་སྤྲོ་སེམས་ཀྱི་
རྩོལ་ཤུགས་ལས་མངོན་པར་གྲུབ་པ་ཞིག་ཡིན་ཞེས་གསུངས་པ་འདི་ནི་གསར་
རྩོམ་སྐབས་ཀྱི་ཡིད་ཀྱི་རྩོལ་བའི་ཚུལ་མངོན་པར་བསྟན། རྩོམ་རིག་སྒྱུ་རྩལ་གྱི་
གསར་རྩོམ་གྱི་ ལས་ ཡང་ ཆགས་ སྡོང་ གི་ སེམས་ ཀྱི་ ནུས་ པ་ ལ་ རག་ ལས་ ཏེ།
ཆགས་སྡང་གི་སེམས་ཀྱི་ནུས་པའམ་དེའི་སྐྱེ་མཆེད་ཀྱིས་ཕྱི་དངོས་པོའི་སྣང་ཚུལ་
རྣམས་ཡུལ་ཅན་གྱི་ནང་སེམས་སུ་སྐྱེ་ཞིང་མཆེད་པར་བརྟེན་ཡིད་ཀྱི་གསར་སྐྲུན་
གྱི་རིག་པའི་སྟོབས་སུ་འཕེལ་ཞིང་གྲུབ་པ་དང་བརྗོད་བྱའི་ཡུལ་ཉམས་སུ་རྟོགས་
པ་ལས་ཕྲི་སྣོན་དང་དྲག་ཞན། མཛེས་བཙོག་དང་བདེན་རྫུན་སོགས་ཀྱི་དབྱེ་
འབྱེད་ཤུགས་སྣོན་དང་ཡིད་ཀྱི་ལས་སྣོན་སྣ་ཚོགས་ཀྱིས་བསྒྱུར་བཅོས་བྱས་ཏེ་མི་
སྣ་དང་དངོས་རྣམ་གསར་སྐྲུན་བྱས་མཐར་སྒྱུ་རྩལ་སྣང་བརྙན་གྱི་འཇིག་རྟེན་
བསམ་གྱིས་མི་ཁྱབ་པ་ཞིག་མངོན་པར་བསྐྲུན་ཏོ། ། གདོད་མའི་འཚོ་བ་དངོས་
ཀྱི་འཇིག་རྟེན་དང་ཡེ་ནས་མི་འདྲ་བའི་སྒྱུ་རྩལ་གྱི་རྒྱལ་པོའི་ཁབ་ཏུ་བསྐྲུན་ཅིང་
རང་གཤིས་ཀྱི་ཁྱད་ཆོས་མངོན་པར་གསལ་ཞིང་ཚེ་སྲོག་གི་ལང་ཚོའི་དཔལ་་
འབར་བའི་སྣང་བརྙན་སྣ་ཚོགས་གསོན་ཉམས་ལྡན་པར་ཐོན་པ་དང་། ཁོར་
ཡུག་ཁྱད་དུ་འཕགས་པའི་ཡུལ་ལྗོངས་ཀྱི་རྣམ་པ་བྱེ་བྲག་རང་མཚན་པའི་ཉམས་
ཐོན་པར་བཀོད་པ་དང་། ནང་སེམས་ཀྱི་འགྱུར་བའི་སྣང་ཚུལ་དམིགས་རྣམ་



གྱི་སྣང་བ་དཔེ་རུ་འཆར་བའི་ཚུལ་དུ་བསྐྲུན་པ་རྣམས་ཆགས་སྡང་གི་སེམས་ནུས་
གསར་སྐྲུན་གྱི་ཚུལ་དུ་མངོན་པའི་འབྲས་བུ་ཡིན་པ་དང་ཆགས་སྡང་གི་སེམས་
ཀྱིས་བརླན་པའི་ཕྱིའི་དངོས་གཟུགས་ནང་ཡིད་དུ་སྣང་བ་དང་། ཆགས་སྡང་
གི་སེམས་ཀྱི་གསར་སྐྲུན་གྱི་ནུས་པ་ཕྱི་དངོས་པོའི་རྐྱེན་ལ་བརྟེན་ནས་ཕྱི་དངོས་
གཟུགས་ཀྱི་རྣམ་པར་བསྐྲུན་པའོ། །
༡. ཁྱད་ཆོས་མངོན་པར་གསལ་པའི་གཤིས་རྒྱུད་ སྐྲུན་པ། རྩོམ་པ་
པོས་མི་སྣའི་སྣང་བརྙན་སྐྲུན་ཚེ་ཐོག་མར་རང་ཉིད་བརྗོད་ཡུལ་གྱི་མི་སྣ་ཆེ་གེ་མོ་
དེར་སྒོམ་དགོས་པ་དང་རང་རྟོགས་ཀྱི་ཤེས་རྒྱུད་ལ་བརྟེན་ནས་ཆགས་སྡང་་
ཉམས་སུ་རྟོགས་ཏེ་སྣང་བརྙན་དེར་གཤིས་རྒྱུད་ཀྱི་རིགས་མཚམས་སྦྱོར་དང་
གཏན་འཁེལ་བྱེད་དགོས། སེམས་ཁམས་རིག་པའི་མཁས་པ་ཚོའི་འདོད་པ་
ལྟར་ན། གཤིས་རྒྱུད་ནི་རང་གཤིས་འགྲུབ་བྱེད་ཀྱི་སྲོག་ཤིང་དུ་གྱུར་པའི་་
སེམས་པའི་ ཁྱད་ཆོས་སུ་སྣང་སྟེ། གང་གི་འདོད་མོས་དང་གོམས་ གཤིས།
རྣམ་དཔྱོད་ཀྱི་རིག་པ་དང་ངང་རྒྱུད་སོགས་ཀྱང་ཁོའི་རང་གཤིས་འགྲུབ་བྱེད་ཀྱི་
སེམས་པའི་ཁྱད་ཆོས་གལ་ཆེན་གྱི་གྲས་ཡིན། འོན་ཏེ་རྩོམ་པ་པོས་མི་སྣ་ཆེ་གེ་
མོ་དེའི་འདོད་པ་དང་མོས་པ་དང་གོམས་གཤིས་དང༌། རྣམ་དཔྱོད་ཀྱི་རིག་པ་
དང་ངང་རྒྱུད་བཅས་མངོན་པར་མཚོན་པ་ལ་ངེས་པར་སྲོག་ཤིང་དུ་གྱུར་བའི་
སེམས་ པའི་ ཁྱད་ ཆོས་ ལ་ གཞིགས་ ནས་ མངོན་ པར་ སྒྲིག་ སྦྱོར་ བྱེད་ དགོས།
དཔེར་ན་སྒེར་སེམས་ཅན་གྱི་གཤིས་རྒྱུད་དང་འདོད་མོས་རྣམ་དཔྱོད་ཀྱི་རིག་པ་
བཅས་ཁེ་གྱོང་གི་འགལ་འདུ་ལྟག་སྤྲོད་ཀྱི་དྲ་རྒྱའི་ནང་དུ་བཀོད་དེ་ཁེ་བཟང་ཁོ་
ནར་རྔམ་པའི་བྱ་བར་འཇུག་པར་བཀོད་པ། དེ་ཡང་གཞུང་སེམས་ཅན་གྱི་
གཤིས་རྒྱུད་དང་འདོད་མོས། རྣམ་རིག་བཅས་ཁེ་ཉེན་གྱི་འགལ་འདུའི་དྲ་
རྒྱུར་བཀོད་དེ་ལར་དཀའ་ཐུབ་ཀྱི་སྡུག་བསྔལ་གཞན་གྱི་སྔོན་དུ་མྱོང་བ་དང་ཞི་
བདེའི་སྐྱིད་ལ་གཞན་གྱི་རྗེས་ནས་རོལ་བའི་བྱང་སེམས་ཀྱི་བསམ་སྦྱོར་དུ་འགོད་
པ། བག་ཡོད་ཚུལ་ལྡན་པས་དུས་དང་རྣམ་པ་ཀུན་ཏུ་རང་གི་ངང་རྒྱུད་དང་
གོམས་གཤིས་ལ་རང་དབང་ཐོབ་པར་བཀོད་པ། བག་མེད་ངན་ལང་བས་
88



ལར་རང་ཉིད་ངང་རྒྱུད་དང་གོམས་གཤིས་ཀྱི་གཞན་དབང་དུ་འགྲོ་བ། དེ་
དག་གཤིས་རྒྱུད་ཀྱི་རྩ་བའི་རང་བཞིན་ཡིན་ལ་རྩ་བའི་རང་བཞིན་དུ་མ་ངེས་
པའི་གཤིས་རྒྱུད་ཀྱི་རྒྱུ་གཞན་དག་སྣ་ཚོགས་པར་མཆིས་ཏེ། དེ་དག་ལས་གྲུབ་
པའི་གཤིས་རྒྱུད་ནི་གཤིས་ཀའི་རྩ་རྒྱུ་གཙོ་ཕལ་དང་ཁམས་སྣ་ཚོགས་སྙོམ་སྒྲིག་
མཚམས་སྦྱོར་བྱས་པའི་རང་གཤིས་ཀྱི་ཕུང་ཁམས་ཤིག་ཏུ་གྲུབ་ཡོད། ཆགས་སྡང་
གི་སེམས་ཀྱི་གསར་སྐྲུན་གྱི་ནུས་པ་ནི་གཤིས་རྒྱུད་ཀྱི་སྲོག་ཤིང་དུ་གྱུར་བའི་ཆ་
དེའི་ཤུགས་ཇེ་དྲག་ཏུ་སྤེལ་ཏེ། བབ་ཆགས་དང་བག་ཡངས། བག་མེད་
དང་སྐྱོ་སྣང་། ཐེ་ཚོམ་སོགས་ཀྱི་གཤིས་རྒྱུད་ཀྱི་ཁྱད་ཆོས་མངོན་གསལ་དང་
ཕུན་ཚོགས་སུ་སྒྲིག་སྦྱོར་བྱས་ཡོད་དེ། ཚོ་ཞོན་ཆེན་གྱི་《 ཐོག་ཁང་དམར་པོའི་
རྨི་ལམ་》ཞེས་པའི་སྒྲུང་རྩོམ་གྱི་མི་སྣའི་རང་གཤིས་དང་ལུའུ་ཞུན་གྱི་སྒྲུང་རྩོམ་
ནང་གི་མི་སྣའི་སྣང་བརྙན་ལ་རང་གཤིས་ཀྱི་ཁྱད་ཆོས་ཕུན་སུམ་ཚོགས་པར་ཐོན་
པ་ལྟ་བུའོ། ཆགས་སྡང་གི་སེམས་ཀྱི་གསར་སྐྲུན་གྱི་ནུས་པ་གཞན་ཞིག་ནི།
གཤིས་རྒྱུད་གཙོ་ཁྲིད་མ་ཡིན་པའི་ཆ་དེ་དག་རྩིབས་མདའི་ཚུལ་དུ་བཀྲ་ཞིང་རྒྱུས་
པའི་ཟུར་མང་གི་རྣམ་པར་མངོན་པ་དང་ཡང་ན་རིམ་བཞིན་གཙོ་ཁྲིད་ཀྱི་རྣམ་
པར་འགྱུར་བ་དང༌། རྒྱུན་ལྡན་གྱི་གཤིས་རྒྱུད་ལོག་གཤིས་སུ་ཀློག་པར་འགྱུར་
བ་དང་། སྣང་བརྙན་དེ་དག་གི་སྒྱུ་རྩལ་མཐུ་ནུས་ནི་མཐོང་ལམ་དུ་སྣང་བ་
ཙམ་མ་ཡིན་པར་ཧང་སངས་དགོས་པའི་གསོན་ཉམས་ཐོན་པར་སྣང་། གོ་ཀོ་
ལིས་དང་ཁ་གྲུ་ཁའི་སྨྱུག་རྩེ་ལས་ཐོན་པའི་མི་སྣའི་སྣང་བརྙན་ཚང་མ་དེ་འདྲའི་
ཉམས་དང་ལྡན་པར་བསྐྲུན་པ་བཞིན། སྤྱིར་ཆགས་སྡང་གི་སེམས་ཀྱི་གསར་
སྐྲུན་གྱི་ནུས་པ་འདྲ་མིན་ལས་མི་སྣའི་སྣང་བརྙན་གྱི་གཤིས་རྒྱུད་ཀྱང་འདྲ་མིན་
སྣ་ཚོགས་སུ་སྐྲུན་ཅིང་སྦྱོར་རོ། །
༢. ཁོར་ཡུག་ཁྱད་དུ་འཕགས་པའི་ཡུལ་ལྗོངས་ཀྱི་རྣམ་པ་མངོན་པར་
བཀོད་པ། རྩོམ་པ་པོ་རྣམས་སྤྱི་ཚོགས་ཀྱི་ཚོགས་ཁྱིམ་དུ་གནས་ ཤིང་འཚོ་
བཞིན་པས་རང་རྟོགས་ཀྱི་བརྩོན་སེམས་འཚོ་བ་དངོས་ལས་བསླངས་ཤིང་སྤེལ་
བ། ཕྱིའི་སྣང་ཚུལ་སྣ་ཚོགས་ལ་དམིགས་པས་རང་གི་ཆགས་སྡང་གི་སེམས་
89



བསླངས་པའི་གསར་རྩོམ་གྱི་རྣམ་རིག་ལ་བརྟེན་ནས་ཕྱི་ཡུལ་གྱི་གསོན་ཉམས་
ལྡན་པའི་ཡུལ་ལྗོངས་ཀྱི་མཛེས་རིས་དང་ཡུལ་སྲོལ་གྱི་རི་མོའི་རྣམ་པ་རིས་ སུ་
ཐོན་པར་བྲིས་པ། ཡུལ་ལྗོངས་ཀྱི་མཛེས་རིས་རྩོམ་ པ་པོའི་ཆགས་སྡང་གི་
ཉམས་རྟོགས་དང་མི་སྣའི་ནང་སེམས་ཀྱི་འགྱུར་པ་མཚོན་བྱེད་ཀྱི་ཐབས་སུ་འབྲི་
སྟེ། ཧྥུ་ལུའུ་པེ་ཡིས་སྤྱི་ལོ་1870ལོར་ཟླ་དང་པོར་ཆོ་ཀྲུ་སང་ལ་བཏང་བའི་
འཕྲིན་ཡིག་ཏུ། དེང་སང་ང་ཚོ་ཡུལ་སྲོལ་གོམས་གཤིས་ཇི་འདྲ་ཞིག་ ཏུ་བྱིང་
འདུག་ཅེ་ན། ཉེ་འཁོར་ཚང་མ་གླེན་བླུན་གྱི་མི་དང་བྱ་བས་སྐོར་འདུག་པས་
སྣང་བ་སྟོང་ཞིང་སྐྱོ་ཡི་རྒྱུ་རུ་གཅུན་ཞིང་མནན་པ། དེ་ལ་ཁོ་བོ་ཁོང་ཁྲོ་མི་
ལོངས་པར་ཞེན་ལོག་སྐྱེ་ཞེས་བྲིས་ པ་ནི་ཁོང་གིས་བློ་རྩེ་གཅིག་སྒྲིམ་གྱིས་སྤྱི་་
ཚོགས་ཀྱི་འཇིག་རྟེན་ཚུལ་ལུགས་ལ་བརྟགས་ཤིང་དཔྱད་པའི་ཉམས་རྟོགས་
ལས་ཆགས་སྡང་གི་སེམས་ཀྱི་གསར་སྐྲུན་གྱི་རིག་པ་སྐྱེས་པ་ཞིག་ཡིན། རྒྱུ་རྐྱེན་
གྱི་གཞི་དེ་ལ་བརྟེན་ཏེ་ཁོང་གིས་《 པོ་ཧྥ་ལེའུ་ལྕམ་མོ་》ཞེས་པའི་སྒྲུང་རྩོམ་དུ་མི་
སྣ་སོ་སོའི་ལས་དབང་དང་འཚོ་གནས་ཀྱི་གྲོང་སྡེ་དང་གྲོང་རྡལ། གཞིས་ཀ་
བཅས་ཀྱི་ཁོར་ཡུག་བྱེ་བྲག་པའི་ཡུལ་ལྗོངས་ཀྱི་རྣམ་པ་སོ་སོ་རིས་སུ་བྲིས་པ་ཆུ་
དང་འོ་མ་བཞིན་འདྲེས་ཏེ་བཀོད་ཡོད། ཁོང་གིས་པོ་ཧྥ་ལེའུ་ལྕམ་ཨེ་མཱ་ཞིང་
སྡེའི་དགེ་སྒྲུབ་གླིང་དུ་སྡོད་སྐབས་དགེ་སྒྲུབ་གླིང་གི་དབེན་སྟོང་སྐྱ་མུན་པའི་ཁོར་
ཡུག་གི་རྣམ་པ་དམིགས་སུ་བྲིས་ཏེ་མི་སྣ་གཙོ་བོ་ཨེ་མའི་ནང་སེམས་ཀྱི་སྐྱོ་མུག་
དང་སྡུག་བསྔལ་དུ་གྱུར་བའི་སྣང་ཚུལ་གཉིས་གཟུགས་དང་གྲིབ་མ་ལྟར་གཅིག་
གྱུར་བའི་ངང་ཚུལ་རིས་སུ་ཐོན་པར་བྲིས། དེ་ནས་ཨེ་མ་ཡོན་ཀུན་གྲོང་རྡལ་
དུ་གནས་སྤོས་པའི་ཚུལ་འབྲི་བར་ཐོག་མར་ཡང་གྲོང་རྡལ་ཆུང་ངུ་དེའི་མ་རབས་
ཐ་ཤལ་གྱི་གོམས་འདྲིས་སུ་བྱིང་བའི་འཚོ་བ་རིས་སུ་བྲིས་ཏེ་ཨེ་མའི་སྐྱོ་མུག་གི་
སྣང་བའི་ཁམས་གཉིས་ཕན་ཚུན་གཅིག་རྟེན་གྱི་རྐྱེན་དུ་བཀོད་པ་དང༌། དེ་
ཡང་གཞིས་ཀའི་བདག་པོ་བློ་རྡོར་གྱིས་ཨེ་མ་ལ་དགའ་ཁུལ་གྱིས་སླུ་བྲིད་བྱེད་
པར་ཁོང་གཉིས་རྟ་རྩེད་ལ་རོལ་བཞིན་རྟ་ལ་ལྕག་གིས་གཞུས་ཏེ་གཞིས་ཀའི་སྐྱེད་
ཚལ་གྱི་ནགས་གླིང་སྟུག་པོར་རྒྱུགས་ཤིང་ཞུགས་ཏེ་ཁོ་གཉིས་ལྐོག་ཐུག་བྱེད་པའི་



ཚུལ་མངོན་པར་བཀོད་པ་ལྟ་བུ། གནས་དང་ཁོར་ཡུག་སྣ་ཚོགས་ཀྱི་ཡུལ་་
ལྗོངས་ཀྱི་རྣམ་པ་འདྲ་མིན་ཐ་དད་དུ་སྣང་ཞིང་བཀོད་པ་ནི་ཆགས་སྡང་གི་་
སེམས་ཀྱི་འགྱུར་བའི་ཚུལ་དུ་བཀོད་པར་ངེས་ཏེ། རྩོམ་རིག་གི་ཡུལ་ལྗོངས་ཀྱི་
སྣང་རིས་དང་བློའི་སྣང་ཡུལ་ཚང་མ་ཆགས་སྡང་གི་སེམས་ཀྱིས་མ་གོས་མ་བརླན་
པ་གཅིག་ཀྱང་མེད་དེ། དེ་དག་ཐམས་ཅད་ཆགས་སྡང་གི་སེམས་ཀྱི་སྣང་ཚུལ་
དུ་གྱུར་བའི་གཟུགས་རིས་ཀྱི་སྣང་བརྙན་དུ་མཚམས་སྦྱོར་གསར་སྐྲུན་བྱས་པ་
ཉིད་དོ། །
༣. ཉམས་དང་འགྱུར་བའི་དམིགས་རྣམ་ཕུན་སུམ་ཚོགས་པར་འབྲི་བ།
རྩོམ་པ་པོས་ཉམས་དང་འགྱུར་པའི་དམིགས་རྣམ་སྣ་ཚོགས་རིས་སུ་ཐོན་པར་
བྲིས་པ་ནི་ཆགས་སྡང་གི་སེམས་ཀྱི་གསར་སྐྲུན་གྱི་ནུས་པས་བརྗོད་བྱའི་ཡུལ་དེ་
ནང་སེམས་རྒྱུད་ དུ་ སྣང་པའི་ངང་ཚུལ་ཕྱིར་མངོན་པར་མཚོན་པ་ཞིག་ ཡིན།
མི་རྣམས་སྤྱི་ཚོགས་སུ་གནས་ཤིང་འཚོ་བ་དང་སོ་སོའི་དབང་ཤེས་ཕྱི་དངོས་པོའི་
སྣང་ཚུལ་གྱི་གཟུགས་སྣ་ཚོགས་གཟུང་རྣམ་དུ་སྣང་བ་དེ་དག་ཡིད་ཀྱི་ཤེས་པས་
འཛིན་རྣམ་དུ་བཟུང་སྟེ་ཤེས་པ་དང་། མིའི་རིགས་ཀྱི་ལོ་རྒྱུས་རིང་མོའི་རྒྱུན་
ལས་ཐོན་པའི་རིག་གནས་དང་གོམས་སྲོལ། སྦྱངས་སྟོབས་དང་མཚན་ཉིད་
རིག་པ་སོགས་ཀྱི་བག་ཆགས་ཀྱི་རྐྱེན་སྣ་ཚོགས་སྐྱེས་བུ་སོ་སོའི་འཚར་ལོངས་ཀྱི་
གོ་རིམ་དུ་རིམ་བཞིན་མངོན་ཞིང་རྐྱེན་བྱེད་ཅིང་སེམས་ཁམས་ཀྱི་ལྟེ་བའི་གནས་
སུ་འགྱུར་ངེས་ཏེ། ཕྱོགས་དེ་ནས་བཤད་ནི་ནང་སེམས་ཀྱི་འཇིག་རྟེན་ནི་ཕྱི་
དངོས་པོའི་འཇིག་རྟེན་ཕན་ཚུན་དུ་སྣང་ཞིང་མཐུན་པར་གྱུར་བ་དང་རྒྱ་ཆེར་
སྐྱེད་པ་ཞིག་ཡིན། ཕྱིའི་འཇིག་རྟེན་ནི་ནང་སེམས་ཁམས་རྒྱ་ཆེར་སྐྱེད་པ་ཞིག་
དང་ནང་སེམས་ནི་ཕྱིའི་འཇིག་རྟེན་གྱི་ཁམས་ནང་སེམས་སུ་སྣང་བ་ཞིག་ཡིན།
རྩོམ་པ་པོའི་ཆགས་སྡང་གི་སེམས་ཤུགས་ཀྱིས་འདུ་ཤེས་ཀྱི་སྣང་རྣམ་དང་གཟུང་
རྣམ་སོགས་ཀྱི་ཆ་དག་ཕྱིའི་གཟུང་རྣམ་དུ་སྣང་ཞིང་འདུ་ཤེས་ཀྱི་གཏིང་ཕྱོགས་ཏེ་
དམིགས་རྣམ་དང་འཛིན་རྣམ་གྱི་ཚུལ་དུ་སེམས་སུ་རིས་འབྲི་ཟབ་ཏུ་བྱེད་ཅིང་
ཆགས་སྡང་གི་ཉམས་རྟོགས་ཀྱི་སྟོབས་སུ་སྐྱེད་པར་ངེས། ཆགས་ སྡང་གི་
9z



སེམས་ཀྱི་གསར་སྐྲུན་གྱི་ནུས་སྟོབས་ལ་བརྟེན་ནས་རྩོམ་པ་པོས་སྣང་རྣམ་དང་
གཟུང་རྣམ་ རབས་དང་རིམ་པའི་རྐྱེན་ གྱིས་ནང་སེམས་ལ་འཛིན་རྣམ་དང་
དམིགས་རྣམ་གྱི་སྣང་བ་སྣ་ཚོགས་སྐྱེས་པར་སློང་ཞིང་དེ་དག་ཕན་ཚུན་འཐིམ་
པར་འགྱུར་པ་དང་སྣང་བརྙན་གསར་དུ་སྐྱེས་ཤིང་མཚམས་སྦྱོར་བ། རྣམ་
དཔྱོད་ཀྱི་རིག་པ་ཅན་གྱི་རྩོམ་པ་པོའམ་སྙན་ངག་པས་ལར་ཕྱིའི་འཇིག་རྟེན་གྱི་
སྣང་ཚུལ་ནང་སེམས་ཀྱི་དཔེ་རུ་སྣང་ཞིང་ཕན་ཚུན་མཚམས་སྦྱོར་མཁས་ཤིང་
མཛེས་སྡུག་དང་ཟབ་བརླིང་རང་བཞིན་གྱི་དམིགས་རྣམ་གསར་དུ་སྐྲུན་ཅིང་
སྦྱོར་བ། རྣམ་དཔྱོད་རིག་པས་ཤུགས་ཀྱི་དམིགས་རྣམ་གསལ་མིན་པའི་ཚིག་
སྦྱོར་ལས་མི་རྣམས་ཉམས་རྟོགས་ཀྱི་ སྣང་ ཁམས་ སྣ་ཚོགས་ པར་འཁྲིད་ ཅིང་་
འགུགས་མཁས་ཏེ། དཔེར་ན་ལིའུ་པེ་ཡི་སྙན་རྩོམ་《 གཡང་ཊི་སྐས་ཐེམ་གྱི་སྐྱོ་
བ་》ཞེས་པར། གཡང་ཊིའི་ཐེམ་ལ་བད་དཀར་ཆགས། །མཚན་རིང་ཞབས་
འབོབ་རློན་གྱུར་བ། ། ཆུ་ཤེལ་དར་ཡོལ་མར་ཕབ་སྟེ། ། སྟོན་ཁའི་ཟླ་ཞལ་
དཀྱིལ་འཁོར་གཟིགས། ། ཞེས་བྱ་བའི་ཚིག་ངོས་ཀྱི་དོན་ཧ་ཅང་གོ་སླ་སྟེ་ཆེ་གེ་
མོ་མ་ཞིག་མཚན་མོའི་དུས་ལ་ཡུན་རིང་དུ་ཟླ་འོག་ནས་ལངས་འདུག་པ་དང་
གཡང་ཊིའི་སྐས་ཐེམ་ལ་ཁ་བའི་བ་མོ་ཆགས་པ་དང་ཁོ་མོའི་ཞབས་འབོབ་རློན་
པར་གྱུར་ཀྱང་ཚོར་བ་མེད་པར་སེམས་རྩེ་གཅིག་གིས་ཡང་ཡང་དུ་མཛའ་བོར་རེ་
སྒུག་བྱེད་པ། མཛའ་པོ་མ་སླེབས་པས་བྱ་ཐབས་ཟད་དེ་ཆུ་ཤེལ་གྱི་ཡོལ་བ་
མར་ཕབ་ཏེ་སྟོན་དུས་ཀྱི་ནམ་མཁའི་ཟླ་ཞལ་གྱི་དཀྱིལ་འཁོར་ལ་མགོ་བོ་བཏེགས་
ཏེ་ལྟ་བར་བརྩོན་པའི་དོན་དུ་ངེས། སྙན་རྩོམ་ཆུང་ངུ་འདི་ཕྱིའི་ཡོ་རོབ་གླིང་
དང་ཨ་མེ་རི་ཀའི་གླིང་གི་སྣང་གཟུགས་སྨྲ་བའི་སློབ་དཔོན་རྣམས་ཀྱིས་ཁོ་ཚོའི་
མིག་དཔེར་ལྟ་ཞིང་མཆོག་ཏུ་འཛིན་པ། དེའི་རྒྱུ་མཚན་ནི་དེའི་བརྗོད་བྱའི་
སྣང་རྣམ་གྱི་ཤུགས་ནས་བློ་རྩེ་གཅིག་སྒྲིམ་གྱིས་དམིགས་རྣམ་བཙོ་སྦྱང་དང་།
འཛིན་རྣམ་གྱི་སྣང་ཚུལ་ལ་མཚམས་སྦྱོར་སྒྲོ་འདོགས་བྱེད་པའི་རྣམ་དཔྱོད་ཀྱི་
རྩལ་ དང་ བསམ་ གཞིགས་ ཐུན་ མོང་ མ་ ཡིན་ པ་ དེ་ མཐོང་ བའི་རྐྱེན་ ཡིན་ ཏེ།
སྤྱིར་སྙན་ངག་པས་རེ་སྒུག་བྱེད་པའི་ཚུལ་དམིགས་རྣམ་གྱི་བྱ་སྤྱོད་དུ་མར་སྦྱར་
92



བ་ལས་གཞན་ཅི་ཡང་བསྟན་མེད་པ། སྙན་ངག་པས་གཡང་ཊིའི་སྐས་ཐེམ་དང༌།།
བད་དཀར་དང༌། ཆུ་ཤེལ་དང་ཟླ་བའི་དཀྱིལ་འཁོར་སོགས་ཀྱི་དངོས་རྣམ་བྱེ་
བྲག་པའི་དཔེའི་གཟུགས་སུ་བཀོད་དེ་དྲི་མས་མ་གོས་པ་དང་མཆོག་ཏུ་གྱུར་བ་
དང་བཅོས་མེད་བབ་བཞིན་བཅས་ཀྱི་ཤུགས་དོན་མཚོན་བྱེད་ཀྱི་རྟགས་མཚན་
དུ་མཚམས་སྦྱོར་བྱས། དེར་བརྟེན་ཀྲུང་གོའི་ཐང་རྒྱལ་རབས་ཀྱི་སྙན་ངག་པ་
ལིའུ་པེའི་སྙན་རྩོམ་དེ་དེང་རབས་ཀྲུང་གོ་དང་ཕྱི་གླིང་གི་རྩོམ་རིག་འཇིག་རྟེན་
དུ་དར་བའི་མུན་ལོང་སྨྲ་བའི་སྙན་རྩོམ་དང་ཡོངས་སུ་མཐུན་ནོ། ། དམིགས་
རྣམ་གྱི་གཟུགས་གཅིག་ལས་ཉམས་དང་འགྱུར་བ་ཐ་དད་དུ་མར་འབྱུང་ཞིང་
མངོན་ཏེ། ཁོ་མོ་ནི་སྡང་བ་དང་ཁྲོ་ལོག་མེད་པའི་རྒྱལ་བཙུན་གྱི་ཞལ་ཏ་མ་
ཞིག་དང༌། ཡང་ན་ཁོ་མོ་ནི་རང་ཁྱིམ་ཁེར་རྐྱང་དུ་སྲུང་བའི་བཙུན་མ་ཞིག་
དང་། ཡང་ན་ཁོ་མོ་ནི་ཁ་ཡང་སྤྱོད་ཡང་གི་ཚོགས་ཅན་མ་ཞིག་དང་། ཡང་
ན་རོགས་འགྲོགས་གསར་བ་ལ་གསུང་ཐུག་བྱེད་པར་སྒུག་པའི་ན་ཆུང་མ་ཞིག་
དང་བཅས་པའི་སྣང་བ་སྣ་ཚོགས་སྐྱེས་ནུས་པ་ལྟ་བུ། དེའི་དམིགས་རྣམ་གྱི་
ཉམས་ དང་ བྲོ་ བ་ ཀློག་མཁན་ སོ་ སོའི་ རང༌ རྒྱུད་ དུ་ ཉམས་ སུ་ རྟོགས་དགོས།
རྣམ་དཔྱོད་རིག་པའི་རྩལ་ལ་བརྟེན་ནས་ནང་སེམས་ཀྱི་འཇིག་རྟེན་གྱི་གསང་བ་
ལ་རྟོག་དཔྱོད་ཞིབ་འཇུག་དང་ཆགས་པ་དང་སྡང་བའི་ཉམས་ལེན་དངོས་ལས་
ཐུན་མོང་སྤྱི་གཞུང་གི་ཉམས་མྱོང་དང་རྟོགས་པའི་འདུ་ཤེས་མངོན་པར་མཚོན་
དགོས་པ་དང་། རྩོམ་པ་པོས་ཆགས་སྡང་གི་སེམས་ནུས་ལ་བརྟེན་ནས་ཕྱི་
འཇིག་རྟེན་གྱི་སྣང་ཚུལ་དང་ཆོས་ཉིད་སྣང་བ་དཔེ་རུ་སྣང་བའི་ཉམས་རྟོགས་
ཀྱིས་དེ་དག་ཕན་ཚུན་མཚམས་སྦྱར་ཏེ་ཉམས་དང་འགྱུར་བ་ཕུན་སུམ་ཚོགས་
པའི་སྒྱུ་རྩལ་དམིགས་རྣམ་གསར་སྐྲུན་གྱི་ཨར་ལས་ལ་རྣམ་པར་བརྩོན་དགོས།
༩. ཚིག་སྦྱོར་ལ་ཁ་དོག་གི་ཉམས་ཐོན་པར་སྦྱོར་བ། སྤྱིར་རྩོམ་པ་པོའི་
ནང་སེམས་ངོས་ལ་ཕྱི་དངོས་པོའི་སྣང་ཚུལ་སྣ་ཚོགས་སྐྱེས་ཤིང་སྣང་བ་དང་
ཆགས་སྡང་གི་ཉམས་རྟོགས་ཀྱང་ཅི་རིགས་འབྱུང་སྟེ། དགའ་བ་དང་སྡང་བ་
དང་། ཞེན་ལོག་དང་དགག་རྒྱག་སོགས་ཀྱི་མཐའ་དཔྱོད་གདེང་འཇོག་དང་
93



དེའི་ཚོར་སྣང་སྣ་ཚོགས་ཀྱི་ཉམས་འགྱུར་ཕྱིར་ཚིག་གི་ཕྲེང་བའི་ལམ་ནས་ཉམས་
དང་ལྡན་པར་མཚོན་པས་ཚིག་གི་ཉམས་སུ་གྲུབ་(སྤྱིར་ཚིག་གི་ཉམས་སུ་མངོན་པ་)པའོ།
མིང་དང་ཐ་སྙད་ཀྱི་སྦྱོར་བ་ལ་ནང་སེམས་ཀྱི་ཆགས་སྡང་གི་འགྱུར་བ་ལྷུན་གྱིས་
གྲུབ་པའི་ཚུལ་ལ་ཚིག་རྒྱུན་རིག་པའི་སྟེང་ནས་སྐད་ཆའམ་ངག་གི་སྦྱོར་བའི་ཁ་
དོག་མཚོན་པའི་ཚིག་ཉམས་སུ་བརྗོད་དོ། ། རྩོམ་པ་པོའི་ཆགས་སྡང་གི་ཉམས་
འགྱུར་ཚིག་སྦྱོར་གྱི་ཁ་དོག་གི་ཉམས་སུ་ཐོན་པར་སྦྱོར་ཞིང་སྤེལ་དགོས་སོ། །
རྩོམ་པ་པོའི་སེམས་གཞན་དབང་དུ་མ་སོང་བར་རང་གནས་སུ་བག་ཕབ་
སྟེ་གནས་པའི་གསར་རྩོམ་སྐབས་ཀྱི་ཆགས་སྡང་གི་སེམས་བྱུང་ལ་ང་ཚོས་བག་ལ་
གནས་པའི་ཆགས་སྡང་གི་སེམས་བྱུང་དུ་བརྗོད་པ། ཆགས་སྡང་གི་སེམས་
དམའ་རིམ་དུ་གནས་པའི་སྐབས་དེར་ལར་དངོས་པོའི་རང་མཚན་མཚོན་པའི་
མིང་དང་ཐ་སྙད་མངོན་སུམ་ པར་ བརྟེན་ ཅིང་མིང་དང་ཐ་སྙད་དེ་དག་ལས་
བརྗོད་བྱའི་ཡུལ་གྱི་ཁྱབ་དང་རིགས་རྣམ་པར་དབྱེ་བ། གཟུགས་དང་ཁ་དོག་
གི་ རྣམ་ པའི་ ཁྱད་ པར་ དང་ དབྱེ་ བ་ སོགས་ རང་ ཚིགས་ ཐུབ་ པར་ མངོན་ པ།
དཔེར་ན། དམར་སེར་ལྗང་སྔོན་དར་ཚོན་གྱི། ། གར་སྟབས་མཁའ་ལ་སྒྱུར་
པ་མཚར། ། ཞེས་པ་ལྟ་བུའི་དམར་སེར་ལྗང་སྔོན་གྱི་ཁ་དོག་རྣམས་ཁ་དོག་གི་
བྱེ་བྲག་པ་མཚོན་པའི་མིང་རྐྱང་བ་ལས་དོན་གཞན་ལ་མི་འཇུག་པར་གསལ།
གཤམ་གྱི་དར་ཚོན་གྱི་གར་སྟབས་སྒྱུར་མཁན་སུ་ཞེས་བྱེད་པ་པོ་མ་བསྟན་ན་ཁ་
དོག་ཏུ་སྣང་བ་ཙམ་ལས་ཆགས་སྡང་གི་སེམས་སྐྱེས་མི་ནུས་པར་གསལ།
རྩོམ་པ་པོའི་སེམས་རང་གནས་སུ་བག་ཏུ་ཉལ་བ་ལས་རྣམ་པར་བརྒལ་ཏེ་
ཆགས་སྡང་གི་སེམས་བྱུང་དྲག་ཏུ་གཡོ་བ་ལ་ང་ཚོས་ཆགས་སྡང་གི་སེམས་སུ་
བརྗོད། ཆགས་སྡང་གི་སེམས་དེ་ལར་བརྗོད་བྱ་དངོས་པོའི་རང་བཞིན་དང་
ཁྱད་ཆོས་མཚོན་པའི་མིང་དང་ཐ་སྙད་དུ་མངོན་པར་མཚོན་པ། སྤྱིར་དངོས་
པོའི་ངོ་བོ་ཙམ་མཚོན་པ་ལས་དངོས་པོའི་རང་བཞིན་གྱི་ཁྱད་ཆོས་དང་གཟུགས་
དང་ཁ་དོག་གི་ཉམས་སོགས་མཚོན་པའི་དམིགས་རྣམ་གྱི་དཔེ་རུ་སྦྱོར་ཞིང་སྤེལ་
ཏེ་བརྗོད་བྱའི་ཡུལ་དེ་ལྟ་བ་དང་འདུ་ཤེས་ཀྱི་དབང་དུ་གྱུར་བའི་དཔེར་མཚོན་
94



ཅན་དུ་བཀོད་ཡོད། དཔེར་ན། གཤོག་པ་ལྗང་ཞིང་མཉེན་པ་དང་། །
ཞེས་དང་། ལྗང་སྨྱུག་ཚལ་གྱིས་དབེན་ལུང་བརྒྱུན། ། ཞེས་བྱུང་བའི་ལྗང་
མདོག་གིས་སྨྱུག་མའི་གཟུགས་ལ་ཚེ་སྲོག་གསར་བའི་དཔལ་དང་མཉེན་འཇམ་
གྱི་མཛེས་པའི་དཔལ་དང་ལྡན་པར་བྱས་པ་དེར་རྩོམ་པ་པོའི་ཆགས་སྡང་ཞུགས་
པ་ལྟ་བུའོ། །
ཕྱིའི་རྐྱེན་སྣ་ཚོགས་ཀྱིས་བསླངས་པའི་ནང་སེམས་ཀྱི་འགྱུར་བ་ཛ་དྲག་ཏུ་
ལངས་ཤིང་འཁོལ་བ་ནི་ཆགས་སྡང་གི་སེམས་ རབ་ ཏུ་འཁོལ་བའི་ཚུལ་ཡིན།
སེམས་ཆགས་སྡང་གི་དབང་དུ་གྱུར་པའི་བྱ་སྤྱོད་ཀྱི་ཉམས་འགྱུར་མིང་དང་ཐ་
སྙད་དུ་མངོན་པ། དེས་བྱ་དངོས་ཀྱི་རང་བཞིན་དང་ཁྱད་ཆོས། ཁ་དོག་
སོགས་ལ་བརྟེན་ནས་དམིགས་རྣམ་གྱི་ཚུལ་དུ་ཡིད་ཀྱི་འགྱུར་བའི་རང་བཞིན་
མངོན་པར་མཚོན་པ། མཛེས་རྟོག་གི་བརྗོད་འདོད་ཀྱི་བསམ་དོན་ཕྱི་དངོས་
པོའི་གཟུགས་སུ་བསྐྲུན་ཏེ་ནང་སེམས་ཀྱི་འགྱུར་བ་དངོས་གཟུགས་ཀྱི་ཉམས་སུ་
ཐོན་པར་བཀོད་པ། དཔེར་ན། འབྲི་ཆུའི་ལྷོ་པའི་ཚ་ལུའི་ལྗོན་པ་ཡིས། །
དགུན་དུས་ནགས་ཀློང་སྟུག་པོ་ལྗང་བུར་གྱུར། ། ཅེས་པ་ལྟ་བུའི་ལྗང་བུ་ཞེས་
པ་ནགས་ཚལ་ལ་གོ་མི་རུང་སྟེ་ནགས་ཚལ་ལྗང་མདོག་ཏུ་སྒྱུར་བའི་བྱ་བར་གོ་
དགོས་པས་ཐ་སྙད་དེའི་དངོས་དོན་ལ་མི་གོ་བར་ཤུགས་དོན་ལ་གོ་བའི་ནུས་པ་
ནི་སྙན་ངག་པའི་ཆགས་སྡང་གི་སེམས་ཀྱིས་སྐུལ་བའི་རྟོག་སྣང་གི་འཆར་སྒོ་
གསོན་ཉམས་ལྡན་པའི་དངོས་རྣམ་སྣ་ཚོགས་ཀྱི་གཟུགས་དང་ཁ་དོག་གི་རྣམ་
པར་བསྐྲུན་ཅིང་མཚོན་པ་ལྟ་བུའོ། །
སྤྱིར་ཆགས་པ་དང་སྡང་བའི་འགྱུར་བ་འགག་མེད་དུ་སྐྱེ་བ་ལ་དྲག་ཞན་གྱི་
དབྱེ་ བ་ གསལ་ ཐག་ ཆོད་ ཅིག་ མེད་ དེ་ ཕན་ ཚུན་ རྒྱུ་ སྤུན་ གྱི་ ཚུལ་ དུ་ སྣང་ བ།
ཆགས་སྡང་གི་སེམས་པའི་འགྱུར་བ་ཚིག་སྦྱོར་གྱི་ལམ་ནས་ཁ་དོག་གི་ཉམས་སུ་
མངོན་པར་སྤྱི་ལུགས་ཀྱི་རྣམ་པའི་སྲོལ་དུ་མི་འགྲོ་ཞིང༌། རྩོམ་པ་པོ་གསར་
རྩོམ་ལ་འཇུག་ཚེ་བརྗོད་བྱའི་དོན་གྱིས་བསླངས་པའི་ཆགས་སྡང་གི་སེམས་་་
ཤུགས་དེ་ཚིག་སྦྱོར་གྱི་ལམ་ནས་དྲག་ཞན་གྱི་ཉམས་སུ་མངོན་པར་ཐོན་ཞིང་ནང་
95



སེམས་ཀྱི་འགྱུར་བ་ཕྱི་དངོས་པོའི་གཟུགས་དང་ཉམས་སུ་མངོན་པར་གྲུབ་པའོ།
དཔེར་ན། ལུའུ་ཞུན་གྱིས། གྲོགས་དག་གཤིན་པོའི་གནས་སུ་སྐྱེས་མཐོང་
བས། ། ཞེ་སྡང་རལ་གྲིའི་ཁ་ནས་སྙན་ཚིག་བརྗོད། །ཅེས་པ་གྲོགས་དག་
གཤིན་གནས་སྐྱེས་པར་བཟོད་སྒོམ་གྱིས། ། ཞེ་སྡང་རལ་གྲིའི་ཚོགས་ནས་སྟན་
ཚིག་འབར། ། ཅེས་ཤུགས་ཇེ་དྲག་ཏུ་ངར་བླུད་པ་ལྟ་བུ་དང༌། བཟོད་སྒོམ་
གྱིས་ཞེས་པ་ནི་འདི་བཟོད་པར་ཐུབ་ན་གཞན་ བཟོད་མི་ཐུབ་པ་ཅི་ཡང་མི་་
མཆིས་ སོ་ཞེས་པའི་དོན་དུ་ངེས་ལ། རལ་གྲིའི་ཚོགས་ཞེས་པས་ལོག་སྤྱོད་
དབང་སྒྱུར་གྱིས་ དྲག་ཤུགས་དང་བཅས་ཏེ་དམར་གསོད་ སོགས་ གདུག་རྩུབ་
འཇིགས་རུང་གི་ཉམས་མཚོན་པ། དེ་ཡང་དཔེར་ན། བདག་ལ་སྐྱོ་སྡུག་ཅི་
མཆིས་དྲིས་གྱུར་ན། དཔྱིད་ ཀྱི་གཙང་ཆབ་ ཤར་དུ་རྒྱུགས་དང་ཡོངས་ སུ་་་
མཚུངས། ཞེས་པའི་སྙན་ཚིག་ཏུ་ཆུ་བོའི་རྒྱུན་བར་མ་ཆོད་པ་དང་སྐྱོ་སྡུག་གི་
གདུང་བ་མཚམས་མི་འཇོག་པའི་དཔེར་སྦྱར་བ་ལྟ་བུའོ། ། དེར་བརྟེན་རྩོམ་པ་
པོ་རྣམས་ཀྱིས་ལར་རང་ཉིད་ཀྱི་ཆགས་སྡང་གི་སེམས་ཤུགས་དྲག་ཞན་གྱི་ཚུལ་ལ་
བསྟུན་ནས་ཚིག་གི་སྦྱོར་བ་ལའང་དྲག་ཞན་བར་མའི་ཉམས་སུ་སྤེལ་མཁས་པར་
བྱེད་དགོས།
རྩོམ་པ་པོས་གསར་རྩོམ་གྱི་རིག་པ་ལ་བརྟེན་ནས་ཚིག་སྦྱོར་ལ་ཁ་དོག་གི་
ཉམས་མངོན་པར་གསལ་བར་བཀོད་པ་ནི་ཆགས་སྡང་གི་སེམས་ཉིད་ངག་སྦྱོར་
གྱི་ཚིག་ཏུ་གྲུབ་པའི་དབང་ཤེས་ཀྱི་དམིགས་རྣམ་སྐྲུན་པའི་རིག་པའི་སྟོབས་སུ་
ངེས།
ཆོགས་སྡང་གི་སེམས་དེ་ངག་སྦྱོར་གྱི་ཚིག་སུ་གྲུབ་ཅིང་སྤེལ་བ་གཙོ་བོ་ཡུལ་
དངོས་ཀྱི་ཁ་དོག་སྣ་ཚོགས་རྩོམ་པ་པོའི་མིག་ཤེས་ཀྱི་དབང་ངོར་སྣང་བའི་མདོག་
སྣ་ཚོགས་ཀྱི་ཁམས་དེ་ནང་སེམས་སུ་སྐྱེས་ཤིང་སྣང་བ་ལ་ཡིད་ཀྱིས་ཁ་དོག་གི་
མིང་དང་བརྡ་སྣ་ཚོགས་སུ་སྦྱར་ཏེ་ཕྱིར་མངོན་པར་མཚོན་ནོ། ། དཔེར་ན།
མོའི་རང་བཞིན་གྱི་ཁ་དོག་གྲང་གཤིས་ཅན་གྱིས་སྣང་བ་སྣ་ཚོགས་སྐྲུན་པ་ལ།
སྔོ་མདོག་གིས་བག་ཕབ་ཞི་བདེའི་སྣང་བ་སྦྱིན་པ་དང་། ལྗང་མདོག་ལས་བག་
96



ཡངས་སྤྲོ་སྐྱིད་དུ་སྣང་བ། ནག་པོ་ལས་འཇིགས་པ་དང་དངངས་སྐྲག་ཏུ་སྣང་
བ་ལྟ་བུ། ཕོའི་རང་བཞིན་གྱི་ཁ་དོག་ཚ་བའི་རང་བཞིན་ཅན་གྱིས་སྤྲོ་སྣང་
གིས་སེམས་རབ་ཏུ་སྤེལ་བ། དམར་པོ་ལས་སྤྲོ་སེམས་འཁོལ་བ་དང་། ལི་
མདོག་ལས་བདེ་སྐྱིད་དང་ཡིད་ཆེས་ཀྱི་སྣང་བ་སྐྱེས་པ་ལྟ་བུ། དེ་ཡང་མ་ནིང་
གི་རང་བཞིན་ཅན་གྱི་ཁ་དོག་སྟེ་སེར་པོ་དང་སྨུག་པོ། སྐུ་མདོག་སོགས་གནས་
དང་སྣང་ཁམས་ཀྱི་རྐྱེན་སྣ་ཚོགས་ལ་བརྟེན་ནས་སྣང་ཁམས་ཀྱང་འདྲ་མིན་སྣ་
ཚོགས་སུ་སྐྱེས་པ་ལྟ་བུའོ། །
མདོར་ན་ཆགས་སྡང་གི་སེམས་ནུས་དང་ཆགས་སྡང་གི་ རང་རྟོགས་ཀྱི་
ནུས་པ་དང་གསར་སྐྲུན་གྱི་ནུས་པ་རྣམས་རྩོམ་པ་པོའི་སྒྱུ་རྩལ་གསར་སྐྲུན་གྱི་
ལས་ཀའི་ནང་དུ་ཡུལ་དང་ཡུལ་ཅན་མཚམས་སྦྱོར་འདུམ་སྒྲིག་གི་ནུས་པ་འདོན་
པར་དོན་སྙིང་དང་རིན་ཐང་གལ་ཆེན་ཡོད། རྩོམ་པ་པོས་ཆགས་སྡང་གི་རིག་
པའི་སྟོབས་ཀྱི་རྒྱུད་རིམ་ལ་བརྟེན་ནས་ཁྱད་དུ་འཕགས་པའི་སྒྱུ་རྩལ་སྣང་བརྙན་
ཕུན་སུམ་ཚོགས་པར་བསྐྲུན་པའི་བསྟན་བཅོས་རབ་དང་རིམ་པ་རྩོམ་ངེས་སོ། །
ལེའུ་བཞི་པ། ཆགས་སྡང་གི་རྒྱུད་ཀྱི་རྗེས་དཔག་གི་
འདུ་ཤེས་དང་མཛེས་རྟོག་གི་མཐུ་ནུས།
དང་པོ།
ཆགས་སྡང་དང་འདུ་ཤེས་མཉམ་དུ་སྐྱེས་པ།
རྩོམ་རིག་བསྟན་བཅོས་སུ་ཆགས་སྡང་དང་བསམ་བློ་གཉིས་སྒྱུ་རྩལ་སྣང་
བརྙན་གྱི་གཟུགས་སུ་གྲུབ་ཅིང་ཕན་ཚུན་དབྱེར་མེད་ལྷུན་གྲུབ་ཏུ་གྱུར་ཡོད།
གཅིག
རྩོམ་རིག་གི་བསམ་བློ་དེ་ཉིད་ངེས་པར་དུ་ཆགས་
སྡང་གི་རྣམ་པར་ངེས་དགོས།
97



རིགས་སྒྲུབ་ཁོ་ན་སྨྲ་བས་རྗེས་དཔག་གི་རིག་པ་མཆོག་ཏུ་འཛིན་པ་ལས་
ཆགས་སྡང་གི་སེམས་འགོག་པ་ནི་ཕྱོགས་ལྷུང་གི་ལྟ་བ་ཁོ་ནའོ། །
རྩོམ་རིག་ལ་བསམ་བློ་ཧ་ཅང་གལ་ཆེ་ལ་དེ་ཡང་ངེས་པར་དུ་ཆགས་སྡང་
གི་རྒྱུད་ཀྱིས་གཏམས་དགོས་ཏེ། གལ་སྲིད་ཆགས་སྡང་གི་རྒྱུད་དང་མཐུན་
པར་མ་སྦྱར་ན་རྩོམ་རིག་ལ་སྒྱུ་རྩལ་གསོན་ཉམས་ལྡན་པའི་དཔལ་དང་འབྲལ་
བའི་ཉེན་ཁ་ཆེའོ། ། བསྟན་བཅོས་ཀྱི་བསམ་བློའི་རང་བཞིན་ནི་རྗེས་དཔག་
རིག་པའི་སྒྲ་དང་དོན་སྤྱིའི་ཐ་སྙད་དུ་གྱུར་བའི་རྗེས་དཔག་གི་བསམ་བློ་ཁོ་ན་མ་
ཡིན་པར་སྣང་བརྙན་གྱི་གཟུགས་སུ་བསྐྲུན་པའི་བསམ་བློ་ནི་ཆགས་སྡང་གི་རྒྱུད་
དུ་གྱུར་པའི་བསམ་བློ་གསོན་ཉམས་ལྡན་པ་ཞིག་ཡིན། དེར་བརྟེན་པེ་ལི་སི་ཅི་
ཡིས། སྒྱུ་རྩལ་དུ་སྤྱི་མཚན་གྱི་མཚན་ཉིད་རིག་པ་མི་འདུས་ལ་རྗེས་དཔག་རང་
བཞིན་གྱི་བསམ་བློའང་མི་འདུས་ཏེ། དེར་སྙན་ངག་གི་བསམ་བློ་འདུས་ལ་
སྙན་ངག་གི་བསམ་བློ་འདི་སྒྲུབ་བྱེད་གསུམ་ལྡན་གྱི་རིགས་པ་མ་ཡིན་ཞིང་ལུང་
འཛིན་དང་བསླབ་བྱའམ་ལེགས་བཤད་ཀྱང་མ་ཡིན་པར་ གསོན་ཉམས་ལྡན་
པའི་རྩོལ་ཤུགས་དང་སྤྲོ་སེམས་ཁོ་ནའོ། །ཞེས་བསྟན་པ་ལྟ་བུ། རྩོམ་རིག་གི་
བསམ་བློ་སྤྱི་ཚོགས་ཚན་རིག་གི་བསམ་བློ་དང་མི་མཐུན་པར་དམར་རྗེན་དུ་ཆོས་
བཤད་བྱེད་མི་རུང་བར་གསོན་ཉམས་ལྡན་པའི་སྣང་བརྙན་གྱི་གཟུགས་སུ་སྐྲུན་
པ་དང་ཆགས་སྡང་གི་སེམས་ཀྱིས་བརླན་ཞིང་གཏམས་པར་འགོད་དགོས།
སྤྱིར་བསམ་བློ་འགངས་ཆེ་བས་ཆགས་སྡང་གི་ཚབ་བྱེད་མི་རུང་སྟེ་ཆགས་
སྡང་གི་སེམས་སྐྱེས་པ་ནས་ལྟོས་བཅས་སུ་རང་ཚུགས་ཀྱི་རང་བཞིན་མངའ་བ།
ཆགས་སྡང་གི་སེམས་སྐྱེ་བར་སྤྱི་ཚོགས་དང་གྲལ་རིམ་གྱི་རྐྱེན་བྱེད་པ་མ་ཟད་
སེམས་ཁམས་ཀྱི་རང་བཞིན་དང་དབང་ཁམས་ཀྱི་ནུས་པ་དང་། མི་རིགས་ཀྱི་
གཤིས་སྲོལ་དང་ཡུལ་སྲོལ་གོམས་འདྲིས་བཅས་ཀྱི་རྐྱེན་སྣ་ཚོགས་ཀྱི་ཆ་མཆིས་
སོ། ། བསམ་བློ་ནི་ཆགས་སྡང་མ་ཡིན་ལ་ཆགས་ སྡང་དེ་བསམ་བློ་ལས་་་
གསོན་ཉམས་ཀྱི་དཔལ་འབར་བར་འདུག
98



རིགས་སྒྲུབ་ཁོ་ན་སྨྲ་བས་རྗེས་དཔག་གི་རིག་ པ་ མཆོག་ ཏུ་བརྩི་བ་ལས་
ཆགས་སྡང་ལ་སྣང་མེད་བྱེད་པ་ནི་རྩོམ་རིག་བསྟན་བཅོས་ཀྱིས་བསམ་པའི་རང་
བཞིན་དང་ཁྱད་ཆོས་གཉིས་ཀར་འགལ་བ་ཞིག་ཡིན། དེར་བརྟེན་ཧེ་གོར་
གྱིས་ཆགས་སྡང་གི་སེམས་ཀྱི་རྩོལ་ཤུགས་དྲག་པོ་ནི་སྒྱུ་རྩལ་གསར་སྐྲུན་གྱི་འབྱུང་
རྩ་དང་འཇིག་རྟེན་གྱི་དངོས་སྟོབས་ཁོ་ན་ཡིན་ཞེས་ལེགས་བཤད་དུ་གསུངས་ཏེ་
རིགས་སྒྲུབ་ཁོ་ན་སྨྲ་བར་དགག་ཡོད།
གཉིས།
ཆགས་སྡང་གི་སེམས་རྒྱུད་རྗེས་དཔག་གི་
རིག་པར་ངེས་དགོས།
རྩོམ་རིག་ཏུ་ཆགས་སྡང་གི་སེམས་ཁོ་ན་མཆོག་ཏུ་འདོད་པ་ལས་བསམ་བློ་
ཁས་མི་ལེན་པ་ནི་ཕྱོགས་སུ་ལྷུང་བའི་ནོར་འཁྲུལ་ཡིན། ཆགས་སྡང་ཁོ་ན་སྨྲ་
བས་ཀྱང་རྗེས་དཔག་གི་རིག་པར་རྒོལ་བ་དང་། ལ་ལས་སྒྱུ་རྩལ་ཤེས་རྟོགས་
མ་ཡིན་པར་འདོད་པ་དང་། སྒོས་སུ་གཞལ་བྱའི་ཡུལ་ལ་བརྟག་ཅིང་དཔྱོད་ཚེ་
རྗེས་དཔག་གི་རིག་པར་བརྟེན་དགོས་པ་དང་ཚན་རིག་དང་རྗེས་དཔག་གི་རིག་
པར་བརྟེན་པ་ལས་ཆགས་སྡང་གི་སེམས་ཀྱིས་སྒྲུབ་ཐུབ་པའི་ལས་འགན་ཞིག་མ་
ཡིན་ནོ། ། ཞེས་ཆགས་སྡང་གི་སེམས་ དང་ བསམ་བློ་འགལ་ཟླར་བསླངས་ཏེ།
རྩོམ་རིག་སྒྱུ་རྩལ་ཁྲོད་ཀྱི་རྗེས་དཔག་གི་རིག་པའི་ནུས་པ་ལ་སྐུར་བ་འདེབས་པ་
དེའང་ནོར་འཁྲུལ་ཡིན་ནོ། །
ཆགས་སྡང་ནི་རྩོམ་རིག་གི་རང་བཞིན་གལ་ཆེན་ཞིག་དང་ལྟེ་བའི་གནས་
ཤིག་ཡིན། བསམ་བློའང་གཏན་ནས་སྤོང་མི་རུང་སྟེ། ཆགས་སྡང་གི་སེམས་
རྩོམ་རིག་གི་ཁྲག་རྒྱུན་ཡིན་ཟེར་ན་བསམ་བློ་ནི་རྩོམ་རིག་གི་བླ་སྲོག་ཏུ་ངེས་ཏེ།
ཆགས་སྡང་ནི་སྤྱི་ཚོགས་རང་བཞིན་ནི་བསམ་བློའི་རྐྱེན་ལས་བྱུང་བའི་སྣང་ཚུལ་
ཞིག་སྟེ་སྤྱི་ཚོགས་ངེས་ཅན་ཞིག་གི་སྐྱེ་འགྲོའི་རྒྱུད་དུ་མངའ་བའི་ནང་སེམས་ཀྱི་
99



འགྱུར་བ་ཞིག་ཡིན། སྤྱི་ཚོགས་རང་བཞིན་གྱི་ཕྱོགས་ལྷུང་གི་ལྟ་བའི་རང་
བཞིན་གྱི་ཤུགས་ཆེ་བར་འདུག་སྟེ། མི་ཕན་ཚུན་བར་གྱི་སྤྱི་ཚོགས་འབྲེལ་བ་
དང་དཔལ་འབྱོར་ གྱི་ ཕན་ ཁེ་དང་། ཆབ་སྲིད་དབང་ ཐང་དང་གོ་གནས་་
སོགས་ཀྱིས་ཆགས་སྡང་གི་རྒྱུད་ལ་ཁ་ལོ་བྱེད་པར་ངེས་སོ། །
རྩོམ་ རིག་ གི་ བསམ་ བློས་ ཆགས་ སྣང་ གི་ རྒྱུད་ ལ་ ཁ་ ལོ་ བསྒྱུར་ ཞིང་།
དགའ་སྡུག་ནི་ཆགས་སྡང་གི་སྣང་ཚུལ་ཞིག་ཡིན་ལ་དེ་ཡང་རྒྱུ་མཚན་ཅི་ཡང་
མེད་པར་དགའ་སྡུག་མི་འབྱུང་ལ། ཅིར་དགའ་བ་དང་ཅིར་སྣང་བ་ནི་བསམ་
བློས་ཚོད་འཛིན་དང་ཁ་ལོ་བྱེད་པར་རག་ལས་ཡོད་དོ། །
བསམ་བློས་རྩོམ་པ་པོའི་སྤྱི་ཚོགས་འཚོ་བའི་ཉམས་ལེན་དཔྱིས་ཕྱིན་པར་
སྤེལ་བར་མཛུབ་སྟོན་བྱེད་པ་དང༌། སྒོས་སུ་སྤྱི་ཚོགས་ཀྱི་འཚོ་བའི་འཕོ་འགྱུར་
ཆེན་པོ་མཚོན་པར་བསམ་བློ་དེ་བས་ཀྱང་གལ་ཆེ་བར་འདུག ཆགས་སྡང་གི་
སེམས་དྲག་ཏུ་འཁོལ་བ་ལས་བསྟན་བཅོས་ལེགས་པར་འབྱུང་མི་ནུས་ཏེ། ཧེ་
གོར་གྱིས་ཆགས་སྡང་གི་སེམས་ཀྱིས་རྩོམ་རིག་སྒྱུ་རྩལ་གྱི་ཁྲོད་ན་གོ་གནས་གལ་
ཆེན་བཟུང་བ་མཐོང་ཐོས་སུ་གྱུར་ལ་བསམ་བློ་ཡང་དེ་ལ་མཚོན་ན་གལ་ཆེ་བའི་
རང་བཞིན་ལྡན་ཞེས་བསྟན་པ་དང་། དེ་ཡང་ཁོང་གིས་སྒྱུ་རྩལ་གསར་རྩོམ་གྱི་
བརྗོད་བྱ་འདེམས་འཛིན་བྱེད་པར་ངེས་པར་དུ་སྒྱུ་རྩལ་པ་རང་གིས་དངོས་སུ་
རྟོགས་པ་དང་ཡིད་རྣམ་པར་ཕྲོགས་པ་མ་ཟད། དོན་དེའི་ངོ་བོ་དང་བདེན་
དངོས་ཀྱི་ཆ་ཡོངས་ཀྱི་ཟབ་ཡངས་ཀྱི་ཕྱོགས་ཀུན་ནས་ཉམས་ལེན་དཔྱིས་ཕྱིན་
པར་བྱེད་དགོས། བསམ་བློ་མཐར་ཐུག་པ་མ་བཏང་ན་ནང་སེམས་ཀྱི་དོན་
རྣམས་འདུ་ཤེས་ཀྱི་ཁམས་སུ་མངོན་མི་ཐུབ་པས་སྒྱུ་རྩལ་བསྟན་བཅོས་རླབས་པོ་
ཆེ་རྣམས་ཀྱིས་བརྗོད་བྱའི་དོན་རྣམས་ནི་རྩོམ་པ་པོ་རང་གིས་དུས་ཡུན་རིང་པོར་
སྔ་འདང་ཕྱི་འདང་གི་བསམ་བློ་ཡང་ཡང་བཏང་བ་ཞིག་ཡིན་པ་མཐོང་ཐུབ་པའོ།
།(3)ཞེས་གསུངས་པ་ལྟ་བུ། སྐབས་དེར་མི་ཁག་ཅིག་གིས་སྒྱུ་རྩལ་ནི་ཆགས་
སྡང་གི་སེམས་ཁོ་ན་མཚོན་བྱེད་ཙམ་དུ་འདོད་ཅིང་། འདོད་པ་དེ་ལ་རྣམ་
པར་དགག་ཅིང་གཟབ་ནན་གྱི་སྒོ་ནས་འགོག་དགོས། ཆགས་སྡང་ནི་ངེས་
100



མེད་མུན་ལོང་གི་འདུ་ཤེས་ཀྱི་འགྱུར་བ་ཞིག་ཡིན། རྩོམ་པ་པོའི་ཉམས་རྟོགས་
ཀྱི་སྤྲོ་བའི་ཚུལ་དང་ཁྱད་ཆོས་ལ་རྟོག་པའི་འདོད་པ་མངོན་པར་སྤེལ་བ་ཙམ་
ལས་བརྟག་བྱའི་ཡུལ་དངོས་ལ་དཔྱོད་པ་གཏིང་ཟབ་ཏུ་གཏོང་མི་ནུས་ཏེ། སྒྱུ་
རྩལ་བསྟན་བཅོས་ཀྱི་ཡུལ་དངོས་ལ་རྟོག་ཅིང་དཔྱོད་པའི་ཚེ་ངེས་པར་དུ་རྩོམ་
མཁན་རང་གི་སྣང་ཚུལ་དང་སྣང་ཁམས་ཁོ་ན་རྣམ་པར་སྤོང་དགོས་སོ་(5)ཞེས་
མངོན་པར་བསྟན་པ་ལྟ་བུའོ། །
གསུམ། ཆགས་སྡང་དང་བསམ་བློ་གཅིག་གྱུར་
ཡོང་བར་བྱེད་པ།
རིགས་སྒྲུབ་ཁོ་ན་སྨྲ་བ་དང་ཆགས་སྡང་ཁོ་ན་སྨྲ་བའི་མཐའ་གཉིས་རྣམ་
པར་སྤོང་དགོས་ཤིང་དངོས་གཙོ་རྩོད་སྒྲུབ་རིག་པ་རྒྱུན་འཁྱོངས་བྱེད་དགོས།
རིགས་སྒྲུབ་དང་ཆགས་སྡང་གི་སེམས་གཉིས་རོ་གཅིག་ཏུ་གྱུར་ནས་ཕན་
ཚུན་འོ་ཆུ་ལྟར་འདྲེས་པ་ཞིག་སྤེལ་དགོས། འདིར་རྒྱུའི་གནའ་བོའི་རྩོམ་རིག་
གཞུང་ལུགས་སྨྲ་བ་པོ་ལུའུ་ཞུན་ཀྱིས་ཆགས་སྡང་གི་སེམས་དང་རིགས་པའི་བར་
གྱི་འབྲེལ་བའི་སྐོར་ལ། ་ ཆགས་སྡང་གི་སེམས་ནི་རྩོམ་གྱི་རྒྱུ་དང་མིང་ཚིག་ནི་
རིགས་པའི་སྤུན་དུ་བཤད་པ། རྒྱུ་དྲང་པར་དྲངས་པ་ལ་སྤུན་རྗེས་སུ་འགྲོ་བ་
ལྟར། རིགས་པས་བཅད་པས་མིང་ཚིག་བདེ་བླག་ཏུ་འབྱུང་བ་ནི་རྩོམ་ལ་་
འཇུག་པའི་རྩ་བའི་སྲོལ་གཙོ་བོ་ཡིན་6ཞེས་བསྟན་པ་དང༌། དེ་ཡང་ཕུ་ལོ་
ཧོན་ནོ་ཧྥུ་ཡིས། སྒྱུ་རྩལ་གྱིས་མིའི་ཆགས་སྡང་གི་འདུན་པ་མཚོན་དགོས་ལ་
བསམ་བློའང་མཚོན་དགོས། དེ་ཡང་མི་གཤིས་མཚོན་པར་སྤྱོད་པའི་གསོན་
ཉམས་ལྡན་པའི་སྣང་བརྙན་ལ་བརྟེན་ནས་སྤྱི་དོན་མངོན་པར་མཚོན་)ཞེས་
བསྟན་པ་ལྟ་བུའོ། །
101



གཉིས་པ།
ཆགས་སྡང་གི་སེམས་དང་རིག་པ་ཟུང་འབྲེལ་
བྱེད་པའི་དོན་སྙིང་བཤད་པ།
རྩོམ་རིག་གི་ཆགས་སྡང་དང་བསམ་བློ་གཉིས་ཕན་ཚུན་གཅིག་ཏུ་ གྱུར་
བའི་ཚུལ་དུ་གྲུབ་ཅིང་གནས་པ། ཆགས་སྡང་གི་སེམས་ནི་བསམ་བློའི་རྩོལ་
ཤུགས་དང་བསམ་བློ་ནི་དེའི་སློབ་སྟོན་གྱི་ཁ་ལོ་བར་གྱུར་པ་དང་། བསམ་བློ་
ནི་ཆགས་སྡང་གི་སེམས་ཤུགས་ཀྱི་རྩོལ་བ་ལས་གྲུབ་པ་ཡིན།
གཅིག
སྤྱི་ཚོགས་འཚོ་བ་སླར་ཡང་དག་པར་མཚོན་པ།
ཆགས་སྡང་དང་བསམ་བློ་ཟུང་དུ་སྦྲེལ་བས་ཆགས་སྡང་གི་སེམས་ལ་བློ་
དང་རིག་པས་ཚོད་འཛིན་ནམ་ཁ་ལོ་བྱས་པས་སྤྱི་ཚོགས་འཚོ་བ་ཡང་བསྐྱར་ཡང་
དག་ཏུ་མཚོན་ནས་གདེང་འཇོག་བྱེད་དགོས། རྩོམ་པ་པོ་འཚོ་བ་དངོས་ལ་
ཉམས་ལེན་དང་ཟབ་ཞུགས་བྱེད་དགོས་ཀྱི་ཆགས་སྡང་གི་སེམས་ཁོ་ནའི་ཕྱོགས་
སུ་ལྷུང་མི་རུང་བ་དང་གཟུར་གནས་ཀྱི་ཚུལ་དུ་སླར་ཡང་རིགས་པས་རྟོག་དཔྱོད་
བྱེད་དགོས། དེ་བཞིན་དུ་རྩོམ་པ་པོ་མི་སྣའི་འདུ་ཚོགས་ལས་ལོགས་སུ་ཕྱིར་
བུད་དེ་རང་གི་ཉམས་རྟོགས་ཀྱི་ཚོར་མྱོང་རིགས་པའི་དབང་དུ་བཅུག་ནས་ཡང་
དག་པའི་ཆབ་སྲིད་བསམ་བློ་དང་ཀུན་སྤྱོད་ཀྱི་ལྟ་བ་དང༌། མཛེས་རྟོག་ཕུགས་
བསམ་བཅས་ཀྱི་མཛུབ་ཁྲིད་ལ་བརྟེན་ནས་མི་སྣ་སྣ་ཚོགས་ལ་འོས་འཚམ་གྱི་
གདེང་འཇོག་བྱས་ཏེ་ཚུལ་མཐུན་གྱི་རིས་འབྲི་བྱེད་དགོས། མི་སྣ་ནི་སྤྱི་ཚོགས་
འབྲེལ་བའི་གཞི་རྩ་ཡིན་ལ་རྩོམ་པ་པོ་ནི་སྤྱི་ཚོགས་ཀྱི་གཟུར་གནས་ཡིག་མཁན་
ཞིག་ཡིན། བསྟན་བཅོས་ཁྲོད་ཀྱི་མི་སྣའི་བྱ་སྤྱོད་དང་འཚར་ལོངས་བྱུང་བའི་
132



ལོ་རྒྱུས་གནས་ཚུལ་གྱི་བཀོད་པ་སྤྱི་ཚོགས་ཀྱི་ཁོར་ཡུག་ཆེན་པོའི་གར་སྟེགས་ལ་
བརྟེན་དགོས། དེ་བཞིན་དུ་སྦྱར་བའི་རྩོམ་རིག་བསྟན་བཅོས་ནི་མི་ཚེ་དང་སྤྱི་
ཚོགས་ཀྱི་ཞལ་རིས་ལ་གཟིགས་པའི་མེ་ལོང་ལྟ་བུར་གྲུབ་ཅིང་སླར་སྤྱི་ཚོགས་འཚོ་
བ་དང་དུས་རབས་ཀྱི་ཁྲག་རྩ་ལ་རྟོག་བྱེད་ཀྱི་གནས་སུ་གྲུབ་ངེས། རྩོམ་རིག་
བསྟན་བཅོས་ཀྱིས་སྤྱི་ཚོགས་འཚོ་བ་སླར་ཡང་དག་པའི་སྒོ་ནས་གསོན་ཉམས་
ལྡན་པར་མཚོན་ནུས་པ་ནི་རྩོམ་པ་པོའི་བསམ་པའི་ཆགས་སྡང་དང་རྣམ་དཔྱོད་
ཀྱི་རིགས་སྟོབས་ཟུང་དུ་འབྲེལ་བ་ལས་བསྐྲུན་པར་གོར་མ་ཆག
གཉིས། ཆགས་སྡང་གི་སེམས་རྒྱུད་ལྷད་མེད་ཡང་
དག་ཏུ་མཚོན་པ།
ཡང་དག་པའི་བསམ་བློ་དང་ལྟ་བས་ཡར་རབས་མཆོག་གྱུར་གྱི་བསམ་
པའི་ཆགས་སྡང་མཚོན་པར་ཕན་ལ་ནོར་འཁྲུལ་གྱི་བསམ་བློས་བསྟན་བཅོས།
ཆགས་སྡང་གི་ སེམས་ རྒྱུད་མ་རབས་དང་། ཐ་ ཤལ་དང་རུལ་སུངས་ཅན་་
བཅས་བསླུ་བར་ངེས། །
རྩོམ་པ་པོས་མི་དམངས་ཀྱི་དོན་དུ་འགན་ཁུར་བའི་བསམ་པའི་གོ་རྟོགས་
ཚད་མཐོན་པོ་བཟུང་སྟེ་འཚོ་བ་དངོས་སུ་ཉམས་ལེན་བྱས་ནས་མི་དམངས་ཀྱི་
སྐྱིད་སྡུག་ཆགས་སྡང་དངོས་ཉམས་སུ་རྟོགས་ཤིང་། མི་དམངས་ཀྱི་ཕུན་སུམ་
ཚོགས་པའི་ཆགས་པ་དང་སྡང་བའི་སེམས་རྒྱུད་བཙོ་སྦྱང་བྱས་ཏེ་བསྟན་བཅོས་
ཀྱི་སྙིང་བཅུད་དུ་འཛིན་དགོས་པ། མི་དམངས་ལ་ཤ་ཚ་ཞིང་སྙིང་ཉེ་ན་གཞན་
སེམས་འགུགས་པའི་ཆགས་སྡང་གི་སེམས་འབྱུང་བར་ངེས་སོ།
རྩོམ་པ་པོའི་བསམ་པའི་གོ་རྟོགས་མཐོ་བར་སྐྱེད་ན་བསྟན་བཅོས་ཀྱི་ས་
ཆགས་སྡང་གི་རྩ་བའི་བསམ་འདུན་ཡང་མཐོ་རུ་སྐྱེད་པ་དང༌། བསྟན་བཅོས་
ཀྱི་ཆགས་སྡང་གི་བསམ་པའི་རྩོལ་ཤུགས་ཀྱིས་གཞན་ལ་བརྩོན་འགྲུས་ཀྱི་ལྕག་
103



གིས་གཞུ་ཞིང་བརྩོན་སེམས་སྐྱེད་པར་སྐུལ་ངེས།
ལྷག་བསམ་རྣམ་པར་དག་པའི་ཆགས་སྡང་གི་སེམས་མཚོན་པར་གསར་
བརྗེའི་རྩོམ་པ་པོ་རྣམས་ཀྱིས་སྤྱི་ཚོགས་རིང་ལུགས་ཀྱི་བསམ་བློ་དང་ལྟ་བ་སོགས་
བསྟན་བཅོས་ཀྱི་ཆགས་སྡང་གི་བསམ་པའི་རང་བཞིན་དུ་སྦྱོར་བ་དང་ཡ་རབས་
དམ་པའི་ཆགས་སྡང་གི་སེམས་ཀྱིས་མ་རབས་ཐ་ཤལ་གྱི་བསམ་སྦྱོར་ལས་རྣམ་
པར་ཟློག་པ་བཅས་ཀྱི་སྒོ་ནས་རྩོམ་རིག་གིས་སྤྱི་ཚོགས་རིང་ལུགས་ཀྱི་བསམ་པའི་
དཔལ་ཡོན་གྱི་འཛུགས་སྐྲུན་ལ་ནུས་པ་གང་ལེགས་འདོན་ནོ། །
གསུམ།
ཀློག་མཁན་རྣམས་ཀྱི་མཛེས་རྟོག་གི་རྩེད་འཇོའི་
འདོད་པ་བསྐང་དགོས།
ཆགས་སྡང་གི་སེམས་དང་བསམ་བློ་ཟུང་འབྲེལ་བྱས་ན་ཆགས་སྡང་གི་
བསམ་དོན་རྒྱ་ཆེ་གཏིང་ཟབ་ཏུ་སྐྱེད་ནུས་ཤིང་དངོས་ཡོད་ལ་ནང་བྱན་ཆུད་པའི་
རྣམ་དཔྱོད་ཀྱི་རིག་པའང་སྐྱེ་བར་ངེས། རྩོམ་པ་པོས་སྤྱི་ཚོགས་ཀྱི་དངོས་ཡོད་
ལ་ཉམས་རྟོགས་རྒྱ་ཆེ་གཏིང་ཟབ་ཏུ་སྐྱེད་དགོས་ན་ཐོག་མར་ཡུལ་ཅན་རང་གི་
ཆགས་སྡང་གི་སེམས་ཀྱི་རྟོགས་པ་རྒྱ་ཆེར་སྐྱེད་དགོས། མཐའ་ཡས་ནམ་་་
མཁའ་ལྟ་བུའི་བློ་རྒྱ་དང་འཇིག་རྟེན་མི་ཆོས་རྟོགས་པའི་རིག་པ་མངའ་ན་དེའི་
བསྟན་བཅོས་ཀྱིས་ ཀློག་མཁན་རྣམས་ལ་ཆགས་སྡང་གི་སེམས་གཅིག་མཐུན་
དང་གཏིང་ཟབ་ཏུ་སྐྱེས་པར་སྐུལ་ལྕག་འདེབས་པར་ངེས། རྩོམ་རིག་བསྟན་
བཅོས་ཕུལ་དུ་བྱུང་བ་རྣམས་ནི་སྤྱི་ཚོགས་ལོ་རྒྱུས་ཀྱི་ཆུ་རྒྱུན་དྲག་པོ་དང་མི་
དམངས་ཀྱི་འཚོ་བའི་འཐབ་རྩོད་དངོས་ལས་མེ་ལྟར་འབར་བའི་སྤྲོ་སེམས་ཀྱི་རྒྱུ་
མཐའ་དག་བཙོ་སྦྱོང་གིས་གཅིག་བསྡུས་སུ་སྦྱར་བ་ཡིན། ཆགས་སྡང་གི་རང་
བཞིན་དུ་གྱུར་བའི་སྤྲོ་སེམས་ནི་ངེས་པར་དུ་བསམ་བློ་དང་ཟུང་འབྲེལ་དམ་པོར་
བྱས་ཏེ་མཚམས་སྦྱར་ན་རྟོགས་པ་མཐོ་ཞིང་ཟབ་བརླིང་དུ་སྐྱེད་ངེས། དཔེར་
104



ན་ལུའུ་ཞུན་གྱིས་ཀྲུང་གོའི་ངལ་རྩོལ་མི་དམངས་ཀྱི་བླུན་རྨོངས་མགོ་འཐོམས་ཀྱི་
རང་བཞིན་ལ་སེམས་སྡུག་བྱེད་པའི་བསམ་པས་སྔོན་ཁོང་ཉིད་འཇར་པན་གྱི་
ཞན་ཐེའི་གསོ་རིག་སློབ་གྲྭ་ནས་འཇར་པན་དང་ཨི་རུ་སུའི་འཐབ་འཁྲུག་སྐོར་གྱི་
སྒྲོན་བརྙན་པར་ཤེལ་ལ་བལྟས་ནས་བློ་དེ་སྐྱེས་པ་ཡིན་མོད། འོན་ཏེ་སྐབས་
དེར་ཁོང་གིས་གསར་རྩོམ་གྱི་ཕྱག་ལས་མ་མཛད་པར་ལོ་ངོ་བཅུ་ཕྲག་གི་རིང་ལ་
རྒྱལ་འབངས་ཀྱི་གཤིས་རྒྱུད་ལ་དབྱེ་ཞིབ་དང་ལོ་རྒྱུས་ལ་དྲང་ལྡོག་གི་ ཕྱོགས་
གཉིས་ནས་ཞིབ་བསྡུར་བྱས་པའི་གཞི་ལས་མི་རིགས་ཀྱི་མདུན་ལམ་དང་ལས་
དབང་ལ་བསམ་གཞིགས་བྱས་པའི་ཉམས་ལེན་གྱི་རྟོགས་པ་མཐོན་པོ་སྐྱེད་དེ་ཨ
Qབྱ་བའི་དཔེར་མཚོན་མི་སྣའི་སྣང་བརྙན་འདི་བསྐྲུན་ཏེ་ཁོང་གི་བསམ་འདུན་
མངོན་པར་མཚོན་ཡོད། ཁོང་འཇར་པན་དུ་གནས་པའི་སྐབས་ཀྱི་ཚོར་སྣང་
དང་མི་མཐུན་བར་རྟོགས་པ་གཏིང་ཇེ་ཟབ་དང་ཕུན་སུམ་ཚོགས་ཤིང་མངོན་
གསལ་ཅན་དུ་གྲུབ་པ་ལྟ་བུའོ། ། རྩོམ་པ་པོ་རྣམས་ཀྱིས་རང་གི་ཆགས་སྡང་
གི་སེམས་དེ་སྤྱི་ཚོགས་ཀྱི་འགྱུར་ལྡོག་སྣ་ཚོགས་དང་མཚམས་སྦྱར་ན་སྤྱི་ཚོགས་ཀྱི་
དངོས་དོན་ཟབ་མོ་རྟོགས་ནུས། །
རྩོམ་པ་པོས་འཚོ་བ་དངོས་ལ་བློ་དང་རིག་པས་དཔྱད་ནས་གདེང་འཇོག་
བྱས་ཏེ་མི་གཤིས་ཀྱི་མཛེས་རྟོག་རང་བཞིན་དང་ཆགས་སྡང་གི་བསམ་ཚུལ་སྒྱུ་
རྩལ་སྣང་བརྙན་གྱི་གཟུགས་སུ་ཤ་འཐིམ་རུས་འཐིམ་དུ་སྦྱར་ཏེ་རྗེས་དཔག་གི་
རིག་པ་ལ་ གསོན་ཉམས་ཀྱི་དཔལ་དང་ལྡན་པའི་ཚེ་སྲོག་གི་ཁྲག་རྒྱུན་བསྐྲུན་
དགོས། རིག་པའི་ངེས་དོན་སྒྲུབ་པའི་བརྗོད་གླེང་དེའང་སྣང་བརྙན་གྱི་གྲུབ་
ཆ་ཞིག་ཏུ་ཤ་རུས་ཀྱི་ཚུལ་དུ་སྦྱོར་དགོས་ཏེ། སྣང་བརྙན་གྱི་རིག་པའི་ངེས་
དོན་དང་རྩོམ་པ་པོའི་ཆགས་སྡང་གཉིས་མཚམས་སྦྱར་ན་ཡིད་དབང་འགུགས་
ཤིང་སྤྲོ་སྣང་རབ་ ཏུ་འཁོལ་ཞིང་ཀློག་མཁན་གྱི་མཛེས་རྟོག་རྩེད་འཇོའི་རེ་བ་
མངོན་པར་སྐོང་ནུས་པའི་སྒྱུ་རྩལ་སྣང་བརྙན་བསྐྲུན་ཐུབ། ཀློག་པ་པོ་རྣམས་
ཀྱིས་སྒྱུ་རྩལ་སྣང་བརྙན་གྱི་མཛེས་པའི་དཔལ་ལ་མངོན་པར་ལོངས་སུ་སྤྱད་པས་
མཛེས་རྟོག་གི་རྩེད་འཇོའི་དགའ་སྣང་མངོན་པར་འགྱུར། སྒྱུ་རྩལ་གསར་
105



སྐྲུན་གྱི་བྱ་བར་རྩོམ་པ་པོའི་ཆགས་སྡང་གི་སེམས་ཤུགས་དྲག་པོས་རྣམ་པར་
གཏམས་པ་མ་ཟད་རྗེས་དཔག་གི་རིག་པ་ཟབ་ཅིང་བརླིང་བ་དང་མཛེས་རྟོག་
ཕུགས་བསམ་གྱིས་ལེགས་པར་སྤྲས་ཤིང་མངོན་པར་གཏམས་འདུག དེར་
བརྟེན་ང་ཚོས་གཤམ་ནས་རྩོམ་རིག་སྒྱུ་རྩལ་གྱི་ཆགས་སྡང་གི་སེམས་རྒྱུད་དང་
མཛེས་རྟོག་གི་མཐུ་ནུས་ཀྱི་སྐོར་བརྗོད་པར་བྱའོ། །
གསུམ་པ།
རྩོམ་རིག་གི་ཆགས་སྡང་དང་མཛེས་
རྟོག་གི་མཐུ་ནུས་བཤད་པ།
རྩོམ་རིག་གི་ཆགས་སྡང་གི་སེམས་ཀྱིས་སྐུལ་བས་རྩོམ་པ་པོས་འགོ་མཇུག་
གི་གོ་རིམ་འཁྲུག་པའི་འཚོ་བའི་སྣང་ཚུལ་སྣ་ཚོགས་ལས་བརྗོད་བྱའི་དོན་རྣམས་
བཙོ་སྦྱང་བྱས་ནས་སྒྱུ་རྩལ་གྱི་རྣམ་པར་བཀོད་ཅིང་མཛེས་པར་བརྟག་བྱའི་ཡུལ་
ཚད་ལྡན་ཞིག་བསྐྲུན་ཡོད། རྩོམ་རིག་གི་རིགས་(ལུས་）ལ་རྣམ་པ་སྣ་ཚོགས་
མཆིས་ཏེ་མདོར་ན་ཡིད་ཀྱི་འགྱུར་བ་བརྗོད་པ་དང༌། དོན་གྱི་བྱུང་བ་བརྗོད་
པའི་རིགས་ཆེ་ཤོས་གཉིས་སུ་ངེས། ཆགས་སྡང་གི་སེམས་པའི་མཛེས་རྟོག་གི་
ནུས་པ་རྩོམ་ལུས་ཀྱི་རྣམ་པའི་བརྒྱུད་རིམ་ལ་བརྟེན་ནས་བསྟན་བཅོས་ཀྱི་བརྗོད་
བྱའི་ཆ་ཡོངས་སུ་ཞུགས་ཏེ་མཛེས་རྟོག་གི་གཟིགས་བྱའི་ཡུལ་དུ་བསྐྲུན་དགོས།
དེར་བརྟེན་ཡིད་བརྗོད་རྩོམ་རིག་དང་དོན་བརྗོད་རྩོམ་རིག་གི་སྒྱུ་རྩལ་མཐུ་ནུས་
དང༌། དེ་མིན་མཛེས་རྟོག་གི་ནུས་པའི་དམིགས་ཡུལ་བཅས་ཕྱོགས་གསུམ་
ནས་བརྗོད་པར་བྱའོ། །
གཅིག ཡིད་ཀྱི་འགྱུར་བ་བརྗོད་པའི་རྩོམ་རིག་གི་
ཆགས་སྡང་གི་ནུས་པ།
ཡིད་ཀྱི་འགྱུར་བ་བརྗོད་པའི་རྩོམ་རིག་ཏུ་ཆགས་ སྡང་གི་སེམས་པའི་་་
106



མཛེས་རྟོག་གི་ནུས་པ་དེ་གཙོ་བོ་སྙན་ངག་པའི་ཆགས་པ་དང་སྡང་བའི་སེམས་
ཤུགས་དྲག་པོས་སྐུལ་བའི་རྟོག་སྣང་གི་འཆར་སྒོ་སྣ་ཚོགས་ཀྱི་ཉམས་དང་འགྱུར་
བ་སྤང་བླང་བྱས་ནས་ཉིང་བཅུད་བསྡུས་ཤིང་ཕུན་སུམ་ཚོགས་པའི་ཚིག་སྦྱོར་ལ་
བརྟེན་ནས་ནང་སེམས་ཀྱི་འགྱུར་བ་ཕྱི་དངོས་པོའི་ཆོས་ཉིད་དང་མཐུན་པར་སྒྱུ་
རྩལ་དམིགས་རྣམ་གྱི་རྣམ་པར་སྦྱོར་དགོས། དཔེར་ན་དོན་གྲུབ་རྒྱལ་གྱི་སྙན་
རྩོམ་《ལང་ཚོའི་རྦབ་ཆུ་》ལྟ་བུ་འཚོ་བའི་ཉམས་རྟོགས་ཕུན་སུམ་ཚོགས་པ་ལས་
ཆགས་སྡང་གི་སེམས་ཤུགས་དྲག་ཏུ་བསླངས་ཏེ་རྟོག་སྣང་གི་འཆར་སྒོར་དངོས་
རྣམ་ཕུན་སུམ་ཚོགས་པའི་སྣང་བརྙན་འཆར་བ་རྣམས་ཚིག་སྦྱོར་གྱི་ལམ་དུ་་
དྲངས་ནས་སྙན་རྩོམ་ཁྱད་དུ་འཕགས་པ་འདི་བརྩམས། གཙོ་བོར་ནང་་་
སེམས་ཀྱི་འགྱུར་བ་ཆགས་སྡང་གི་སེམས་ཤུགས་དྲག་པོ་དེ་ཉིད་རྩོམ་པ་པོའི་རྣམ་
དཔྱོད་རིག་པའི་རྩལ་གྱིས་རྟོག་སྣང་གི་འཆར་སྒོ་སྣ་ཚོགས་སུ་སྤེལ་ཏེ་ཚིག་སྦྱོར་
གྱི་ལམ་དུ་བཀོད་པས་ནང་སེམས་ཀྱི་འགྱུར་བ་ཕྱི་དངོས་པོའི་རྦབ་ཆུའི་རྣམ་པར་
སྦྱར་ཏེ་ཆགས་སྡང་གི་སེམས་ཀྱང་ལྷག་ལྷག་ཏུ་འབབ་པའི་རྦབ་ཆུའི་གཟུགས་སུ་
བསྐྲུན་པས་རྦབ་ཆུ་ནི་ཆགས་སྡང་གི་སེམས་ཤུགས་དྲག་པོའི་རྒྱུན་དུ་གྱུར་བས་
ཡུལ་དང་ཡུལ་ཅན་གཉིས་རྦབ་ཆུའི་རྒྱུན་དུ་ངོ་བོ་གཅིག་ཏུ་གྱུར་པས་རྦབ་ཆུའི་
དངོས་རྣམ་བྱེ་བྲག་པ་ལས་སླར་ནང་སེམས་ཀྱི་ལྐོག་གྱུར་གྱི་བསམ་འདུན་མཚོན་
པ་ལྟ་བུ། རྦབ་ཆུ་དང་སེམས་གཉིས་སོ་སོ་ཡིན་ལ་སྙན་རྩོམ་དུ་འཁོད་པའི་
རྦབ་ཆུ་ནི་རྩོམ་པ་པོའི་ཆགས་སྡང་གི་སེམས་ཀྱི་ངོ་བོར་གྱུར་བས་རང་བྱུང་གི་
རྦབ་ཆུ་མ་ཡིན་ནོ། ། དེ་ནི་ཕྱི་རོལ་ཡུལ་གྱི་དངོས་རྣམ་ནང་སེམས་ཀྱི་རང་
བཞིན་ཅན་དུ་བཀོད་དེ་སྒྱུ་རྩལ་གྱི་དམིགས་རྣམ་དུ་སྐྲུན་པར་མིང་དང་བརྡ་
གསར་དུ་བཀོད་པའི་གསར་སྐྲུན་ཞིག་ཡིན། དམིགས་རྣམ་སྐྲུན་པའི་མིང་
དང་བརྡའི་སྦྱོར་བར་ཆགས་སྡང་གི་སེམས་ཀྱིས་བརླན་ཞིང་གཏམས་པས་་་་
མཛེས་རྟོག་གི་ནུས་པ་མངོན་པར་བཏོན་ཡོད། །
107



གཉིས། དོན་གྱི་བྱུང་བ་བརྗོད་པའི་རྩོམ་རིག་གི་ཆགས་
སྡང་གི་སེམས་ནུས་བཤད་པ།
དོན་གྱི་བྱུང་བ་བརྗོད་པའི་རྩོམ་རིག་གི་ཆགས་སྡང་གི་སེམས་ཤུགས་མི་
སྣའི་རང་གཤིས་ཀྱི་རྒྱུད་དུ་སྐྲུན་ཅིང་སྣང་བརྙན་གྱི་ཁྱད་ཆོས་སུ་མངོན་པར་ཐོན།
དོན་བརྗོད་རྩོམ་རིག་གི་མི་སྣའི་ཆགས་སྡང་གི་སེམས་ཤུགས་རྟག་ཏུ་རྩོམ་ལུས་
ཡོངས་ཀྱི་སྣང་བརྙན་གྱི་རྒྱུད་དུ་གཅིག་སྒྲིལ་དུ་འདུས་ཤིང་མངོན་པར་ཉམས་སུ་
ཐོན་ཡོད། ཧེ་གོར་གྱིས། མི་ནི་གཟུགས་ཀྱི་ཕུང་པོ་ཆ་ཚང་བའི་ཕུང་ཁམས་ཀྱི་
འཇིག་རྟེན་ཞིག་ཏུ་གྲུབ་པ་མ་ཟད། དེ་ཡང་ཕུན་སུམ་ཚོགས་ཤིང་གསོན་
ཉམས་ལྡན་པའི་སེམས་ཁམས་ཤིག་ཀྱང་ཡིན། དངོས་དོན་ལ་མ་ངེས་པའི་
གནའ་གཏམ་ལྟ་བུའི་སྤྱི་མཚན་གྱི་རང་གཤིས་ཅན་ཞིག་མ་ཡིན་ནོ། ། ཞེས་
（ མཛེས་རྩལ་རིག་པའི་དེབ་དང་པོར་)གསུངས་པ་ལྟ་བུས་མི་ནི་སྐྱེས་སྟོབས་ཀྱི་དཔལ་
དང་ལྡན་པའི་མཛེས་རྟོག་གི་ཡུལ་ཕུན་སུམ་ཚོགས་པ་ཞིག་ཡིན། རྩོམ་རིག་
བསྟན་བཅོས་ཁྲོད་ཀྱི་ཆགས་སྡང་གི་སེམས་ནི་སྣང་བརྙན་གྱི་བདག་དང་སྣང་
ཡུལ་གྱི་ཁོ་པོའི་བདག་དང་དེ་མིན་རྩོམ་པ་པོའི་རང་འཛིན་ལས་འདས་པའི་
བདག་དང་བཅས་པའི་རྩ་བའི་བདག་གཞི་གསུམ་པོ་འདི་ནི་རྣམ་དཔྱོད་ཀྱི་རིག་
པས་ལེགས་བླངས་ ཉེས་ དོར་ བྱས་ པ་ལས་ ཐོན་ པའི་ དངོས་ སྟོབས་ ཤིག་ཡིན།
ཆགས་སྡང་གི་སེམས་ནི་ཡུལ་ཅན་གྱི་གཞི་གཅིག་ལ་འདུས་ཤིང་སེམས་ཁམས་ཀྱི་
སྣང་ཚུལ་མཐའ་དག་ཏུ་ཁྱབ་ཅིང་རྒྱུ་བ། ཆགས་སྡང་གི་སེམས་སྒྱུ་རྩལ་སྣང་
བརྙན་གྱི་བླ་སྲོག་ཏུ་བཟུང་སྟེ་མི་སྣའི་རང་གཤིས་ཕུན་སུམ་ཚོགས་ཤིང་བརྒྱུད་
རིམ་ལྡན་པའི་མི་གཤིས་ཀྱི་རང་བཞིན་གསོན་ཉམས་ལྡན་པ་སྐྲུན་དགོས། རྩ་
བའི་ཁྱད་ཆོས་དེ་དག་འཛོམས་པའི་དོན་གྱི་བྱུང་བ་བརྗོད་པའི་རྩོམ་རིག་ཏུ་
ཆགས་སྡང་གི་སེམས་ཀྱི་མཛེས་རྟོག་གི་ཉམས་ཕུན་སུམ་ཚོགས་པར་ཐོན་ངེས།
108



དཔེར་ན། ཧྥ་རན་སིའི་སི་ཐང་ཏཱས་བརྩམས་པའི་《 དམར་པོ་དང་ནག་པོ་》
ཞེས་པའི་སྒྲུང་རྩོམ་གྱི་ཡུས་ལན་ཞེས་པའི་མི་སྣ་གཙོ་བོའི་སྣང་བརྙན་གྱི་གཤིས་
རྒྱུད་ཀྱི་ཁྱད་ཆོས་ཕྱོགས་གསུམ་གྱི་ཆ་ནས་རིམ་པར་བྲིས་ཡོད་དེ། དེའི་སྲོག་
ཤིང་གི་ཆ་ནི་བདག་འཛིན་གྱི་གཤིས་རྒྱུད་ཀྱི་རྐྱེན་རྣམས་སྐྲུན་པར་ང་ཞེས་པའི་
བདག་ལྟ་དེ་བྱ་སྤྱོད་ཡོད་ཅོག་གི་ལྟེ་བའི་གནད་དུ་བཟུང་། དེའི་བར་མའི་ཆ་
ནི་བློ་བརྟན་འགྱུར་མེད་དང་དམངས་གཙོ་ལ་ཡིད་སྨོན་བྱེད་པའི་སེམས་དང་།
དེའི་མཇུག་གི་ཆ་ནི་གོང་མ་གཉིས་ཀྱི་གཞི་སྟེ་སྒོས་སུ་སྲོག་ཤིང་གི་ཆ་ལས་རྒྱས་
ཤིང་འཕོས་པའི་སེམས་བྱུང་སྟེ། རང་བཀུར་དང་རྒོལ་སེམས་དང་། བཅོས་
མ་དང་དཔའ་ཉམས་དང་། ཧམ་སེམས་བཅས་ཀྱི་སེམས་ཤུགས་དྲག་པོར་
སྐྱེས་པ། རང་གཤིས་ཀྱི་གྲུབ་ཆ་དེ་དག་ཕན་ཚུན་རྟེན་དང་བརྟེན་པར་ནང་
སེམས་ཀྱི་འདུ་ཤེས་སུ་གྲུབ་ཡོད། རྩོམ་རིག་བསྟན་བཅོས་སུ་ལར་ཆགས་སྡང་
གི་སེམས་ཤུགས་ཕུན་སུམ་ཚོགས་པར་མཚོན་པ་དང་དངོས་ཡོད་རིང་ལུགས་ཀྱི་
མཚོན་སྟངས་གཏིང་ཟབ་ཏུ་སྤེལ་ཏེ་དེང་རབས་རིང་ལུགས་ཀྱི་རྩོམ་སྲོལ་གསར་
བ་གསར་བཏོད་བྱེད་པར་སྐུལ་མ་བཏང་། དུས་རབས་གཅིག་གི་རིང་ལ་སྒྱུ་
རྩལ་གྱི་དཔྱིད་དཔལ་སྔར་བཞིན་ཉམས་པ་མེད་པར་དར་རྒྱས་དང་ཡིད་དབང་
འགུགས་པའི་མཛེས་རྟོག་གི་སྣང་བརྙན་ཕུན་སུམ་ཚོགས་པ་བསྐྲུན་དང་སྐྲུན་
བཞིན་འདུག
གསུམ། རྩོམ་རིག་གི་ཆགས་སྡང་རང་བཞིན་གྱི་མཛེས་རྟོག་གི་
ནུས་པའི་དམིགས་ཡུལ།
སྤྱིར་གོང་ནས་བཤད་མ་ཐག་པའི་ཡིད་ཀྱི་འགྱུར་བ་དང་དོན་གྱི་བྱུང་བ་
བརྗོད་པའི་རྩོམ་རིག་ཏུ་ཆགས་སྡང་གི་སེམས་ཀྱི་སྣང་ཚུལ་སྣ་ཚོགས་ལས་རྩོམ་
རིག་གི་མཛེས་རྟོག་རང་བཞིན་གྱི་དམིགས་ཡུལ་འགྲུབ་དགོས་ཏེ། ཧེ་གོར་
གྱིས་མཛེས་རྟོག་རང་བཞིན་གྱི་ཆགས་སྡང་གི་སེམས་ཀྱིས་སྒྱུ་རྩལ་གྱི་དམིགས་པ་
109



ལ་བཅད་པ་དངོས་སུ་བསྟན་ཡོད་དེ། སྤྱིར་བག་ཉལ་གྱི་སེམས་འདོད་ཆགས་
ཀྱི་གཉིད་ལས་སངས་ཏེ་མཛེས་རྟོག་གི་དགོས་འདོད་འཇོ་བར་སྐུལ་ཏེ། ནང་
སེམས་ཀྱི་ཆགས་སྡང་གི་བསམ་འདུན་མངོན་པར་མཛེས་རྟོག་གི་ཕུགས་བསམ་
དང་འདུ་ཤེས་ཀྱི་རྣམ་པར་མངོན་ཞིང་སྤེལ་བ། དཔེར་ན། རང་བཙུན་
དང་བརྟན་ཆགས། བདེན་དངོས་བཅས་བླ་ན་མཐོ་བའི་གཤིས་རྒྱུད་ཀྱི་ངང་
དུ་མཛེས་རྟོག་གཟིགས་ཞིབ་ཀྱི་རྩེད་འཇོའི་རྣམ་པའི་ངང་མངོན་པར་ལོངས་སུ་
སྤྱོད་དོ་9ཞེས་ལེགས་པར་གསུངས་པ་ལྟ་བུས་རྩོམ་རིག་གི་ཆགས་པ་དང་སྡང་
བའི་རྒྱུད་ཀྱི་མཛེས་རྟོག་གི་ནུས་པའི་དམིགས་པ་མངོན་པར་བསྟན་ནོ། །
སྦྱང་བྱའི་དོན་ཚན། །
༡ རྩོམ་རིག་གསར་རྩོམ་གྱི་བརྗོད་བྱའི་ཡུལ་དངོས་མི་ཡིན་པ་ལས་དོན་མ་ཡིན་པའི་རྒྱུ་མཚན་ཅི།
༣ ཅི་ཞིག་ལ་མི་གཤིས་ཟེར། དེ་གྲུབ་བྱེད་ཀྱི་རྒྱུ་རྐྱེན་གཙོ་བོ་ཅི་ཡིན།
མིའི་རིགས་ཀྱིས་རྩོམ་རིག་བསྟན་བཅོས་ལ་བརྟེན་ནས་ རང་ལ་གཟིགས་རྟོག་བྱེད་པའི་རྒྱུ་
མཚན་ཅི།
ཅི་ཞིག་ལ་ཆགས་སྡང་ཟེར། དེ་ལ་སྣང་ཚུལ་ཅི་རིགས་ཡོད། བསྟན་བཅོས་སུ་ཚུལ་ཇི་
ལྟར་མངོན།
༥ རྩོམ་པ་པོས་གསར་རྩོམ་ལ་འཇུག་པའི་རྩ་བའི་སེམས་ཤུགས་ཅི་ཡིན། སེམས་ཤུགས་དེ་སྐྱེ་
བྱེད་ཀྱི་རྐྱེན་གང་ཡིན།
རྩོམ་རིག་གི་ཆགས་སྡང་རང་བཞིན་དང་མཛེས་རྟོག་རང་བཞིན། སྣང་བརྙན་རང་བཞིན་
གྱི་འབྲེལ་བ་ཅི་ཡིན།
མཆན་འགྲེལ།
1༥ འཁྲབ་གཞུང་གི་རྣམ་བཤད་》ཞེས་པ་《 གོར་ཅིའི་གསུང་རྩོམ་གཅེས་བཏུས་》སུ་བསྡུས་ཡོད།
(མི་དམངས་རྩོམ་རིག་དཔེ་སྐྲུན་ཁང་གིས་1958ལོར་ཟླ་བ་11པར་རྒྱ་ཡིག་ཏུ་དཔརོ།)
2《ཨེ་ཡིན་སི་ཐན་གྱི་གསུང་རྩོམ་》པོད་གསུམ་པའིP41(རྒྱ་ཡིག)
ཉི《 མར་ཁེ་སི་དང་ཨེ་ཀེ་སིའི་གསུང་འབུམ་》པོད་བཞི་པའི་P256
158《 ༈ ༔ ཚུ་ཙྩཾ,P38—39,P303. P57.
g སྟོ! g - ཚུ L、g# #g • 》。
7 - ཙ1 }gi# ：《 – # % HE # »P4, , e z $++ 1952 + %,
110



ས་བཅད་གསུམ་པ། རྩོམ་རིག་གི་མཛེས་རྟོག་ ་
རང་བཞིན་བཤད་པ།
[ནང་དོན་གནད་བསྡུས།] རྩོམ་རིག་གི་མཛེས་རྟོག་རང་བཞིན་ནི་
རྩ་བའི་རང་བཞིན་གལ་ཆེན་ཞིག་ཡིན། དེས་རྩོམ་རིག་གི་སྣང་བརྙན་རང་
བཞིན་དང་ཆགས་སྡང་རང་བཞིན་ལ་ཁ་ལོ་དང་དབང་བྱས་པས་མཛེས་རྟོག་
རང་བཞིན་ནི་རྩོམ་རིག་གི་རྩ་བའི་རང་བཞིན་གཏིང་ཟབ་ཅིག་ཡིན། དེར་
བརྟེན་ས་བཅད་འདིར་རྩོམ་རིག་གི་མཛེས་རྟོག་རང་བཞིན་གྱི་གྲུབ་ཚུལ་དང་
གྲུབ་ཆ་རྣམས་གཙོར་བཟུང་སྟེ་དཔྱོད་པར་བྱའོ། ། དེ་མིན་རྩོམ་རིག་གི་རྩ་
བའི་རང་བཞིན་གྱི་མཛེས་རྟོག་གི་ཁྱད་ཆོས་ལ་གཞིགས་ནས་རྩོམ་རིག་གི་མཛེས་
རྟོག་ནུས་པའི་སྣ་མང་རང་བཞིན་དང་མཛེས་རྟོག་སློབ་གསོའི་ནུས་པ་སོགས་
ཀྱང་བརྗོད་དོ། །
ལེའུ་དང་པོ། མཛེས་རྟོག་གི་རང་བཞིན་ནི་རྩོམ་རིག་གི་རྩ་
བའི་རང་བཞིན་གྱི་རྟོགས་པ་གཏིང་ཟབ་ཅིག་ཡིན།
དང་པོ།
རྩོམ་རིག་གི་མཛེས་རྟོག་རང་བཞིན་དང་
དེའི་གྲུབ་ཚུལ་བཤད་པ།
གཅིག
རྩོམ་རིག་གི་མཛེས་རྟོག་རང་བཞིན་གྱི་གོ་དོན།
111



ཅི་ཞིག་ལ་མཛེས་རྟོག་ཟེར། མདོར་ན་མཛེས་རྟོག་བྱ་བ་ནི་མི་རྣམས་ཀྱི་
མཛེས་རྟོག་ཕུགས་བསམ་དང་ཡོངས་སུ་མཐུན་པའི་མི་གཤིས་རང་བཞིན་གྱི་
རང་མོས་རང་རྟོགས་ཀྱི་ལྷན་སྐྱེས་ཀྱི་རྩ་བའི་སྟོབས་ཤུགས་མངོན་པར་གྱུར་པ་
ལས་དགའ་བདེ་སྤྲོ་སྐྱིད་ཀྱི་སྣང་བ་སྤེལ་ནུས་པའི་སྤྱི་ཚོགས་ཀྱི་སྣང་ཚུལ་དང་
རང་བྱུང་གི་སྣང་ཚུལ་ཁྱད་པར་བ་ཞིག་རྟོག་སྣང་དུ་སྣང་ཞིང་སྐྱེས་པ་ལ་བྱའོ། །
ཕྱི་རོལ་ཡུལ་གྱི་མཛེས་པ་མཐའ་དག་རྟོག་དཔྱོད་ཀྱི་སྒོ་ནས་ཉམས་སུ་མྱོང་ཞིང་
རྟོགས་པ་དང་གདེང་འཇོག་བྱེད་དོ། །
སྤྱིར་མི་རྣམས་དངོས་ཡོད་འཚོ་བའི་མཛེས་པ་ཉམས་སུ་མྱོང་བ་དང་རྟོག་
པ་ཙམ་གྱིས་ཡིད་མི་ཚིམས་པས་གནའ་ནས་བཟུང་མི་རབས་ནས་མི་རབས་སུ་
མཛེས་རྩལ་གྱི་ཆོས་ཉིད་ལྟར་མཛེས་པ་རྒྱུན་མ་ཆད་པར་གསར་སྐྲུན་བྱེད་བཞིན་
ཡོད་པ་ལྟ་བུའོ། ། སྤྱིར་མི་གཤིས་ཀྱི་ལྷན་སྐྱེས་རང་བཞིན་ལྟར་ན་མི་རྣམས་
སྒྱུ་རྩལ་པ་ཡིན་ཞིང་གནས་ལ་འགྱུར་ལྡོག་ཅི་རིགས་བྱུང་རུང་ལར་འཇིག་རྟེན་
འཚོ་བར་མཛེས་པ་གསར་སྐྲུན་གྱི་རྒྱུན་མི་ཆད་དོ་། ཞེས་གོར་ཅིས་གསུངས་
སོ། །
རྩོམ་རིག་བསྟན་བཅོས་ཀྱི་མཛེས་པ་ནི་དངོས་ཡོད་འཚོ་བའི་མཛེས་པ་
གཅིག་བསྡུས་དཔེར་མཚོན་དུ་མངོན་པར་བསྐྲུན་པ་ཞིག་ཡིན། རྩོམ་པ་པོས་
མཛེས་རྟོག་གི་ཕུགས་བསམ་ངེས་ཅན་ཞིག་ལ་གཞིགས་ནས་མཛེས་རྩལ་གྱི་ཆོས་
ཉིད་ལྟར་དངོས་ཡོད་འཚོ་བའི་མཛེས་ཆ་སྙིང་བསྡུས་བྱས་པའི་རྨང་གཞིའི་སྟེང་
ནས་སྤྱིར་གསར་དུ་བསྐྲུན་པའི་མཛེས་པ་ཐུན་མོང་མ་ཡིན་པ་ཞིག་ཡིན། དེ་ལ་
ཐུན་མོང་སྤྱི་ཁྱབ་དང་རྒྱུན་ལྡན་གྱི་རང་བཞིན་གྱི་མཛེས་རྟོག་གི་སྙིང་བཅུད་ཀྱིས་
ཕྱུག་པ་ཡིན།
རྩོམ་རིག་གི་མཛེས་རྟོག་རང་བཞིན་ཞེས་པ་ནི་རྩོམ་རིག་བསྟན་བཅོས་ཀྱི་
བརྗོད་བྱའི་དོན་དང་མཚོན་བྱེད་ཚིག་དང་བཅས་པའི་རྣམ་པའི་ཆ་ཐམས་ཅད་
མཛེས་རྟོག་གི་རང་བཞིན་དང་མཐུན་པ་དང༌། མི་རྣམས་ཀྱི་མཛེས་རྟོག་གི་
དགོས་འདོད་མཐའ་དག་ཡོངས་སུ་འཇོ་བ། མཛེས་པ་མངོན་པར་མྱོང་བ་
112



དང་རྟོགས་ཐུབ་པ་མ་ཟད། མཛེས་པ་གསར་སྐྲུན་བཅས་ཀྱི་རྣམ་དཔྱོད་རིག་
པའི་སྟོབས་ཤུགས་ཀྱང་རྒྱས་པར་སྤེལ་བའི་རྩ་བའི་རང་བཞིན་ལ་བྱའོ། རྩོམ་
རིག་གི་མཛེས་རྟོག་རང་བཞིན་གྱིས་རྩོམ་རིག་བསྟན་བཅོས་ལ་སྒྱུ་རྩལ་གྱི་མཐུ་
ནུས་ཐུན་མོང་མ་ཡིན་པ་མངའ་བར་འཇུག
གཉིས།
རྩོམ་རིག་གི་མཛེས་རྟོག་རང་བཞིན་གྱི་གྲུབ་ཚུལ།
རྩོམ་རིག་གི་མཛེས་རྟོག་རང་བཞིན་གྱི་གྲུབ་ཆ་ལ་གཤམ་གསལ་གྱི་ཕྱོགས་
གསུམ་མཆིས་ཏེ།
༡,རྩོམ་རིག་གི་ཕྱི་རོལ་ཡུལ་གྱི་མཛེས་རྟོག་གི་གྲུབ་ཆ་བཤད་པ། རྩོམ་
རིག་གསར་རྩོམ་ནི་རྩོམ་པ་པོས་མཛེས་རྟོག་གི་ཐབས་ཤེས་ལ་བརྟེན་ནས་མི་སྣ་
གཙོར་བཟུང་བའི་སྤྱི་ཚོགས་འཚོ་བ་ཉམས་སུ་མྱོང་བའི་རྟོག་སྣང་གི་དངོས་ཡོད་
དང་འཚོ་བའི་སྣང་ཚུལ་སྣ་ཚོགས་རྩོམ་པ་པོའི་མཛེས་རྟོག་འདུ་ཤེས་སུ་སྣང་བ་
དང་སླར་གསོན་ཉམས་ལྡན་པའི་སྒྱུ་རྩལ་སྣང་བརྙན་ཏེ་དངོས་རྣམ་བྱེ་བྲག་པའི་
གཟུགས་སུ་བསྐྲུན་ཏེ་མཚོན་པ། རྩོམ་རིག་གསར་རྩོམ་གྱི་ཕྱིའི་རྐྱེན་དུ་གྲུབ་
པའི་སྤྱི་ཚོགས་འཚོ་བ་ནི་རྩོམ་པ་པོའི་གསར་རྩོམ་གྱི་བརྗོད་བྱའི་ཡུལ་དངོས་ཡིན་
ལ་དེ་ཡང་རྩོམ་པ་པོའི་མཛེས་རྟོག་འདུ་ཤེས་ཀྱི་རྣམ་པར་གྱུར་བས། ཡུལ་དང་
ཡུལ་ཅན་མཛེས་རྟོག་གི་ངོ་བོར་མཚམས་སྦྱར་བས་མཛེས་རྟོག་འདུ་ཤེས་སུ་གྲུབ་
པ་དང་། མཛེས་རྟོག་གི་འདུ་ཤེས་ལ་བརྟེན་ནས་དངོས་ཡོད་འཚོ་བར་ལྟ་རྟོག་
དང་ཉམས་ལེན་གྱིས་དཔྱོད་ཅིང་གདེང་འཇོག་གི་སྒོ་ནས་རིན་ཐང་ཡོད་མེད་
དང་མཛེས་མི་མཛེས་སོགས་ཀྱི་བླང་དོར་དང་སྤོང་བླང་སྣ་ཚོགས་བྱེད་དོ། །
མཛེས་རྟོག་ནི་རྣམ་དཔྱོད་རིག་པའི་རྩལ་ལས་ཐོན་པའི་ཐུན་མོང་མ་ཡིན་པའི་
རྣམ་རིག་གི་སྟོབས་ཤུགས་དང་གསར་སྐྲུན་གྱི་སྟོབས་ཤུགས། ཚེ་དང་སྲོག་གི་
སྟོབས་ཤུགས་དང་། དགའ་མོས་ཀྱི་སྟོབས་ཤུགས་བཅས་མངོན་པར་གྱུར་་
_113



བའི་ཉམས་རྟོགས་ཀྱི་རིན་ཐང་ཞིག་ཡིན་ལ། དེ་ལ་ཤེས་རབ་ཀྱི་རིན་ཐང་
དང༌། ཆབ་སྲིད་ཀྱི་རིན་ཐང་དང༌། བསླབ་བྱའི་རིན་ཐང་དང༌། ཀུན་
སྤྱོད་ཀྱི་རིན་ཐང་དང་། ཆོས་ལུགས་ཀྱི་རིན་ཐང་སྣ་ཚོགས་མཆིས་སོ། །ཆེས་
གཙོ་ཆེ་བ་ནི་སྒྱུ་རྩལ་གྱི་རིན་ཐང་ངོ༌། གོང་སྨོས་ཀྱི་རིན་ཐང་སོ་སོའི་སྲོག་ཤིང་
ནི་སྒྱུ་རྩལ་ལམ་མཛེས་རྟོག་གི་རིན་ཐང་ཡིན། མི་སྣ་བ།ཙོར་འབྲི་བའི་རྩོམ་རིག་
ཏུ་སྣང་བརྙན་ གཅིག་ བསྡུས་ཀྱིས་དཔེར་མཚོན་ཅན་དུ་འབྲི་བ་མཛེས་པར་
འཛིན་ཏེ། རྩོམ་རིག་བསྟན་བཅོས་ཐམས་ཅད་དེ་ཁོ་ནར་མ་ངེས་ཏེ། སྤྱིར་
སྣང་ བརྙན་ ལ་ བྱེ་ བྲག་ རང་ མཚན་ གྱི་ གསོན་ ཉམས་ ཐོན་ དགོས་ པ་ དང༌།
མངོན་སུམ་ཇི་བཞིན་དུ་སྣང་བ་བཅས་ཀྱི་མཛེས་ཡོན་ལ་བརྟེན་ནས་མི་སེམས་
འགུག་ཅིང་མཛེས་སྣང་ཕུན་སུམ་ཚོགས་པར་བསྐྲུན་ཅིང་བསླངས་པས་བསྟན་
བཅོས་ཀྱི་མཛེས་པའི་དཔལ་ལ་མངོན་པར་རོལ་ཞིང་རྟོག་པར་སྐུལ་ངེས།
རྩོམ་རིག་སྣང་བརྙན་གྱི་མཛེས་པ་ལ་ནང་དོན་གྱི་མཛེས་པ་དང་རྣམ་པའི་
མཛེས་པའི་རྣམ་པ་གཉིས་སུ་དབྱེ་སྟེ། །
སྣང་བརྙན་གྱི་མཚོན་བྱའི་མཛེས་པ་ནི་ཀློག་མཁན་རྣམས་ཀྱིས་མཛེས་
པར་བརྟག་བྱའི་ཡུལ་ཡིན་ཏེ། དེ་ལས་ཀློག་མཁན་རྣམས་ཀྱི་སེམས་རྒྱུད་ཀྱི་
དགའ་བ་དང་གཅེས་པ། བདེ་སྐྱིད་དང་སྐྱོ་སྣང་སྙིང་རྗེ་དང་ང་རྒྱལ་སོགས་ཀྱི་
སྣང་བ་སྣ་ཚོགས་སྤེལ་ཞིང་བསླངས་པས་མཛེས་རྟོག་གི་འཆར་སྣང་དང་ཕུགས་
བསམ་ཕུན་སུམ་ཚོགས་པར་སྤེལ་ཞིང་སྐུལ་བ། དཔེར་ན་ལིན་ཏེ་ཡུ་ལྟ་བུ་ཁོ་
མོ་བཀས་བཀོད་རྒྱུད་འཛིན་གྱི་སྐུ་དྲག་ཁྱིམ་རྒྱུད་ལ་བློ་ལོག་མཁན་ཞིག་ཡིན་ལ་
ཁོ་མོས་བཀས་བཀོད་རྒྱུད་འཛིན་གྱི་མི་ཆོས་གུས་ལུགས་ཀྱི་རྫུན་བཅོས་ཐ་ཤལ་གྱི་
རང་བཞིན་ལ་སྣང་མེད་དང་རྩ་བ་ནས་ངོ་ལོག་བྱས་པ། ཁོ་མོ་ཕ་བོང་ཆེན་
པོའི་འོག་ཏུ་མནན་པའི་ཚེ་སྲོག་གི་དཔལ་དང་ལྡན་པའི་རྩི་ཤིང་བཞིན་ཕ་བོང་
ཆེན་པོས་མནན་ཡང་མགོ་མི་སྒུར་ཞིང་རང་གི་ལས་དབང་ལ་སྒྱུར་བཅོས་བྱེད་
ཕོད་པའི་སྙིང་སྟོབས་ཀྱི་གོ་ཆས་བརྒྱན་པ་དང་། རང་གི་མཛའ་ཟླའི་ཆེད་དུ་
ཉེ་འཁོར་གྱི་བཙན་དབང་ལ་མགོ་མི་སྒུར་པར་འཐབ་རྩོད་བྱེད་པ། མཐར་
114



རང་ལུས་འབྱུང་བཞི་འཁྲུག་པའི་ནད་ཀྱིས་བཟུང་སྟེ་ཁྲག་སྐྱུག་བཞིན་ཡིག་ཚང་
མེར་བསྲེགས་ཏེ་རང་གི་ཚེ་སྲོག་སྟོང་འཇལ་བཞག་སྟེ་ངོ་རྒོལ་བྱས་པ་ལྟ་བུའོ།
ལིན་ཏེ་ཡུ་བྱ་བའི་སྒྱུ་རྩལ་སྣང་བརྙན་ལས་ བཀས་བཀོད་རྒྱུད་འཛིན་གྱི་ལམ་
ལུགས་ལ་ངོ་རྒོལ་དང་རང་དབང་བརྩོན་པའི་བུད་མེད་དམ་པའི་ནང་སེམས་ཀྱི་
རང་བཞིན་གྱི་མཛེས་ཡོན་མངོན་པར་མཚོན་ཡོད། དེ་ཡང་《 རྗེ་བཙུན་མི་ལ་
རས་པའི་རྣམ་ཐར་》ནང་གི་མ་མྱང་ཚ་དཀར་རྒྱན་གྱི་སྣང་བརྙན་གྱི་རང་གཤིས་
ལ་དེ་ལྟ་བུའི་མཛེས་སྡུག་ལྡན་ཏེ། མྱང་ཚ་དཀར་རྒྱན་ནི་གཉེན་ལ་གཅེས་ཤིང་
དགྲ་ལ་སྡང་བ། སྡུག་བསྲན་ཆེ་ལ་སྙིང་རུས་ལྡན་པ། བློ་མཛངས་ཤིང་།
དཔའ་མངའ་བ། དགྲ་འཛིན་གྱི་ཁོང་ཁྲོ་མེ་ལྟར་འབར་ཞིང་ལ་རྒྱའི་དར་ཆ་
ནམ་མཁར་བསྒྲེངས་པའི་བུད་མེད་མཛངས་མ་ཞིག་ཏུ་མངོན། སྣང་བརྙན་
དེའི་རང་གཤིས་ཀྱི་རྒྱུད་ལས་ བོད་ རིགས་ངལ་རྩོལ་བུད་མེད་ཀྱི་སྣང་བརྙང་་
མངོན་པར་སྣང་ཞིང་། མ་ཡུམ་ཞེས་པའི་བུ་ལ་བྱམས་བརྩེ་ཡིས་སྐྱོང་བ་དང་
དགྲ་ལ་འཁོན་འཛིན་གྱི་སྡང་སེམས་མེ་ལྟར་འབར་བའི་གངས་ཅན་པའི་མ་ཡུམ་
ཆེན་མོའི་དཔེར་མཚོན་དུ་གྱུར་བའི་མི་སྣའི་སྣང་བརྙན་སྐྱེས་སྟོབས་ཀྱི་དཔལ་
འབར་བ་ཞིག་ཏུ་སྣང་བ་ལྟ་བུའོ། །
རང་བྱུང་ཁམས་ཀྱི་ཡུལ་ལྗོངས་ཀྱི་མཛེས་རྣམ་མཚོན་པའི་རྩོམ་རིག་གི་
སྣང་བརྙན་ལའང་རང་གཤིས་ཀྱི་མཛེས་པའི་ རང་བཞིན་ལྡན་ཏེ། རྩོམ་པ་
པོས་རང་བྱུང་ཁམས་ཀྱི་མཛེས་ལྗོངས་ཀྱི་རྣམ་པ་གཟུགས་སུ་སྐྲུན་ཚེ་ལར་རང་
བྱུང་གི་དངོས་པོའི་རང་གཤིས་ཁྱད་པར་པའི་མཛེས་སྡུག་གི་སྣང་ཚུལ་དག་མིའི་
སྤྱི་ཚོགས་འཚོ་བའི་སྣང་ཚུལ་དང་མཐུན་པར་སྦྱར་བས་ རང་བྱུང་ཁམས་ཀྱི་
མཛེས་སྡུག་ལ་མི་གཤིས་ཀྱི་བསམ་པའི་མཛེས་པ་ལྡན་པར་བསྐྲུན། དཔེར་ན་
ཡར་ངོ་དང་མར་ངོའི་ཟླ་བའི་འཕེལ་འགྲིབ་ལ་གཞིགས་ནས་མིའི་ལྷན་འཛོམས་
ཀྱི་དགའ་སྐྱིད་དང་ཁ་བྲལ་བའི་སྡུག་བསྔལ་གྱི་དཔེར་བཀོད་པ་དང་། བརྟན་
ཞིང་བརླིང་བའི་གསོམ་སྡོང་དགུན་སུམ་གྱི་གྲང་ངར་གྱིས་གདུངས་རུང་དུས་
བཞིར་ཚེ་སྲོག་གི་ལང་ཚོའི་དཔལ་འབར་བར་གཞིགས་ཏེ་མིའི་སྙིང་སྟོབས་དང་
1 15



སྤྱོད་པ་བཟང་པོའི་དཔེར་སྦྱོར་བ་དང༌། ངང་བ་དང་ངང་མོ་ཕོ་མོའི་མཛའ་
ཟླའི་དཔེར་མཚོན་པ་དང༌། མེ་ཏོག་པད་མ་འདམ་ལས་སྐྱེས་ཤིང་འདམ་གྱི་དྲི་
མས་མ་གོས་པ་སྐྱེས་བུ་དམ་པའི་རང་བཞིན་སྐྱོན་མེད་པའི་དཔེར་མཚོན་པ་ལྟར་
རྩོམ་པ་པོའི་རྣམ་དཔྱོད་རིག་པའི་རྟོག་འཆར་གྱི་སྟོབས་ལ་བརྟེན་ནས་རང་བྱུང་
ཁམས་ཀྱི་སྣང་ཚུལ་ལས་འདས་ཏེ་སྤྱི་ཚོགས་རང་བཞིན་གྱི་མི་གཤིས་ཀྱི་གཙུག་
ལག་རིག་གནས་ཀྱི་ཚུལ་དུ་བསྐྲུན་ཡོད་པས་དེ་ནི་སྤྱི་ཚོགས་རང་བཞིན་གྱི་མཛེས་
པའི་དཔལ་དང་ལྡན་པ་ཞིག་བསྐྲུན་ཡོད་དོ། །
སྣང་བརྙན་གྱི་གཤིས་རྒྱུད་ཀྱི་མཛེས་པ་ནི་ནང་དོན་གྱི་མཛེས་ཆ་གཙོ་བོ་
ཞིག་ཡིན་ལ་རྣམ་པའི་མཛེས་ཆ་ལའང་སྣང་མེད་བྱེད་མི་རུང་སྟེ། རྩོམ་རིག་
བསྟན་བཅོས་ཀྱི་རྣམ་པའི་མཛེས་པ་ལ་བརྗོད་བྱའི་ནང་དོན་ལྷུན་དུ་གྲུབ་པའི་
རྩོམ་ལུས་དང་གཟབ་ནན་དུ་བཀོད་པའི་སྒྲིག་གཞི་དང༌། དག་གསལ་ཉམས་
ལྡན་གྱི་ངག་སྦྱོར་ཕུན་སུམ་ཚོགས་པའི་ཚིག་ཉམས་དང་སྒྲ་གདངས་ཀྱི་འདེགས་
འཇོག་འགྱུར་ཁུགས་དང་ཁ་དོག་ལ་སོགས་པའི་ཉམས་དང་འགྱུར་བའི་དཔལ་
ཡོན་མངོན་པ་ལ་བྱའོ། སྤྱིར་ཚད་ཐུབ་ཀྱི་བསྟན་བཅོས་སུ་བརྗོད་བྱའི་ནང་
དོན་དང་མཚོན་བྱེད་རྣམ་པ་དབྱེར་མེད་ལྷུན་གྲུབ་ཀྱི་ཕུང་པོའི་རང་བཞིན་དུ་
གྲུབ་པས་ཀློག་མཁན་རྣམས་ཀྱི་ཡིད་དབང་རྣམ་པར་འདྲེན་ནོ། །དེ་ཡང་རྣམ་
པའི་ལྟོས་བཅས་ཀྱི་བརྟན་ཆགས་རང་བཞིན་གྱི་རྣམ་པའི་མཛེས་པ་དེ་མཛེས་
རྟོག་གི་བྱ་བ་སྤྱིའི་ཁྲོད་ནས་དེའི་རིན་ཐང་དང་ནུས་པ་ལ་སྣང་མེད་བྱེད་མི་རུང་
ངོ༌། སྙན་རྩོམ་གྱི་དམིགས་རྣམ་གསར་སྐྲུན་གྱི་རྟོག་འཆར་གྱི་རིག་པ་དང་
གཟུགས་བརྙན་གྱི་ཁ་དོག་དང་། སྒྲ་གདངས་ཀྱི་སྡེབ་སྦྱོར་ཚིགས་སུ་བཅད་
པའི་རྐང་བའི་སྤེལ་སྟངས་དང་རྒྱན་སྣ་ཚོགས་ཀྱིས་བཅིངས་པའི་ཉམས་དང་
འགྱུར་བའི་སྒྱུ་རྩལ་མཚོན་སྟངས་ཀྱི་རྣམ་པའི་མཛེས་པ་རབས་དང་རིམ་པས་
ཀུན་གྱི་ཡིད་དབང་རྣམ་པར་འགུགས་པ་རེད། །
སྒྱུ་རྩལ་སྣང་བརྙན་གྱི་རང་གཤིས་ཀྱི་མཛེས་པ་དང་རྣམ་པའི་མཛེས་པ་
གཅིག་གྱུར་ཏུ་ཡོང་བ་ཞིག་ཡིན་ལ་དེ་ཡང་སྐབས་འགར་འགལ་ཟླར་འབྱུང་སྟེ།
116



དཔེར་ན་《པཱ་རིས་འཕགས་མའི་གླིང 》ཞེས་པའི་སྒྲུང་རྩོམ་གྱི་མི་སྣའི་སྣང་བརྙན་
དུ་ཁ་ཞེ་མཱ་ཏོ་ཞེས་པའི་མི་སྣ་ཕྱི་གདོང་གི་རྣམ་པ་མི་སྡུག་ལ་ནང་སེམས་ཀྱི་རང་
བཞིན་དྲང་ཞིང་དཀར་བ་བྱམས་བརྩེ་དང་དཔའ་ངར་ལྡན་པ་ཞིག་བསྐྲུན་པ་ལྟ་
བུ། ཕྱིའི་རྣམ་པ་མི་སྡུག་པ་ལས་ནང་སེམས་ཀྱི་མཛེས་པ་མཚོན་པར་སྦྱར་ལ།
སྤྱིར་ བྱ་ དངོས་ ཀྱི་ མཛེས་ བཙོག་ནི་ ལྟོས་ བཅས་ ཀྱི་ རང་ བཞིན་ ཅན་ ཞིག་ སྟེ།
ཕན་ཚུན་རྟེན་འབྲེལ་དུ་འབྱུང་བས། གསེར་ལ་བཙོ་མ་དཀོན་པ་དང་མི་ལ་
སངས་རྒྱས་དཀའ་བ་བཞིན་མཛེས་བཙོག་གཉིས་འོད་ཟེར་དང་མུན་པ་བཞིན་
ཕན་ཚུན་རྟེན་འབྱུང་དང་ལྟོས་བཅས་སུ་སྣང་ཞིང་གནས་སོ། ། གནད་ནི་
གཙོ་ཁྲིད་དམ་ཁ་ལོ་བྱེད་པའི་རང་བཞིན་གྱི་ཤུགས་ཆེ་ཆུང་གི་ཁྱད་པར་ལ་རག་
ལས་སོ། །
བརྗོད་བྱ་ལ་ལའི་རང་ངོས་ན་མཛེས་རྟོག་གི་དོན་སྙིང་ལྷུན་གྱིས་གྲུབ་པ་
དང་འཚོ་བའི་དོན་དངོས་ལ་ལ་རང་ངོས་ན་མཛེས་ཆ་མེད་པ་ཐ་ན་བཙོག་པར་
སྣང་བ་དེ་དག་ལ་རྩོམ་པ་པོས་སྒྱུ་རྩལ་གྱི་ལས་སྐྱོར་བྱས་ཏེ་མཛེས་རྟོག་གི་དོན་
སྙིང་ལྡན་པར་བཅོས་པའོ། དེར་བརྟེན་སྤྱི་ཚོགས་འཚོ་བའི་ མཛེས་བཙོག་
ཚང་མ་རྩོམ་རིག་གི་མཛེས་པའི་རྒྱུ་དང་ས་བོན་དངོས་ཡིན། སྒྱུ་རྩལ་གྱི་མཛེས་
རྟོག་ལ་ཡག་བཙོག་དང་བཟང་ངན་གྱི་དབྱེ་བ་མ་མཆིས་པར་དངོས་ཡོད་ཚང་མ་
སྒྱུ་རྩལ་གྱི་སྤྱན་དུ་མཛེས་པར་སྣང་དགོས། འཚོ་བའི་ཁྲོད་ཀྱི་བཙོག་པ་དང་
སྐྱུག་བྲོ་བའི་བྱ་དངོས་རྣམས་གཅིག་བསྡུས་དང་སྤང་བླངང་བྱས་ཏེ་མཛེས་རྟོག་
ཕུགས་བསམ་དང་འདུ་ཤེས་ཀྱི་གསར་སྐྲུན་རང་བཞིན་གྱི་རིག་པའི་རྟོག་འཆར་
ལ་བརྟེན་ནས་གསོན་ཉམས་ལྡན་པའི་སྒྱུ་རྩལ་སྣང་བརྙན་ཐུན་མོང་མ་ཡིན་པར་
བསྐྲུན་ཅིང་བཀོད་དེ། བཙོག་པའི་རང་བཞིན་ལ་སྒྱུ་རྩལ་གྱི་མཛེས་རྟོག་གི་
རིན་ཐང་ལྡན་པའི་རྩོམ་རིག་གི་སྣང་བརྙན་དུ་བསྐྲུན་པ། དཔེར་ན་《གཤིན་
པོའི་བླ་སྲོག་》ཅེས་པའི་མི་སྣ་ཆིས་ཆིས་ཁོ་ཧྥུ་ཞེས་པ་མི་ངན་བཙོག་འདྲེ་ཞིག་
ཡིན་ཏེ། གཡོ་དང་རྫུན་ལ་མཁས་པའི་གཡོ་ཅན་ཞིག་ཡིན་ལ། དེ་ཡང་ཀོ་གོ་
ལིས་ཀྱིས་ཆིས་ཆིས་ཁོ་ཀླུའི་སྣང་བརྙན་སྒྲུང་རྩོམ་ཡོངས་ཀྱི་མི་སྣའི་སྣང་བརྙན་གྱི་
117



མ་ལག་གི་བརྒྱུད་རིམ་ཧྲིལ་པོའི་ཁྲོད་དུ་མེད་མི་རུང་བའི་དཔེར་མཚོན་གྱི་རང་
བཞིན་ལྡན་པའི་སྒྱུ་རྩལ་སྣང་བརྙན་གསོན་ཉམས་ལྡན་པ་ཞིག་ཏུ་བསྐྲུན་པ་ལས་
བསམ་བློ་དང་སྒྱུ་རྩལ་གྱི་གཟི་མདངས་འབར་བར་མངོན་ཡོད། ཀློག་མཁན་
རྣམས་རྫུན་བཅོས་དང་ངན་བཙོག་སྐྱུག་བྲོ་བའི་བྱ་སྤྱོད་ལ་ཞེན་ལོག་སྐྱེས་པ་
དང༌། བདེན་དངོས་དང་མཛེས་ཤིང་དྲང་བ་ལ་དགའ་ཞིང་བརྩོན་པའི་རྣམ་
དཀར་གྱི་བློ་སྐྱེ་བར་སྐུལ་ལྕག་ཐེབས། ངན་བཙོག་སྐྱུག་བྲོ་བའི་བྱ་སྤྱོད་དེ་འཚོ་
བ་དངོས་དང་རྩོམ་རིག་སྒྱུ་རྩལ་གྱི་རིན་ཐང་ལ་མཚོན་ན་ཁྱད་པར་ཤིན་ཏུ་ཆེ་སྟེ།
དངོས་ཡོད་འཚོ་བའི་ཁྲོད་ནས་དེ་དག་དགེ་མིན་གྱི་ལོག་རྐྱེན་དང་གཏོར་བརླག་
གི་རང་བཞིན་ཅན་དུ་སྣང་བས་སྤོང་བྱ་དངོས་ཡིན་པར་རྩ་བ་ནས་སྤོང་ཅི་ཐུབ་
བྱེད་དགོས།གལ་སྲིད་དེ་ཉིད་རྩོམ་རིག་གི་སྒྱུ་རྩལ་སྣང་བརྙན་དུ་བསྐྲུན་ཏེ་བསྟན་
བཅོས་སུ་གསོན་ཉམས་ལྡན་པ་ཞིག་ཐོན་ཚེ་དེ་ལ་སྒྱུ་རྩལ་གྱི་ལང་ཚོའི་ཚེ་སྲོག་
འབྱོར་པས་མཛེས་རྟོག་གི་རིན་ཐང་ལྡན་པར་འགྱུར་བ་ཡིན། །
དངོས་ཡོད་འཚོ་བའི་བྱ་དངོས་ཐམས་ཅད་ཤིན་ཏུ་མཛེས་པ་དང་ཤིན་ཏུ་
བཙོག་པ་ཞིག་ཡང་མ་གྲུབ་སྟེ། མཛེས་བཙོག་གི་དབྱེ་མཚམས་ཧ་ ཅང་མི་་
གསལ་བའི་སྤྱི་ཚོགས་འཚོ་བའི་སྣང་ཚུལ་སྣ་ཚོགས་ལ་ང་ཚོས་རང་བཞིན་པའི་
སྣང་ཚུལ་དུ་བརྗོད་དོ། །འཚོ་བའི་སྣང་ཚུལ་རང་བཞིན་པ་འདིར་རྩོམ་པ་པོའི་
མཛེས་རྟོག་གསར་སྐྲུན་གྱི་རྣམ་དཔྱོད་རིག་པའི་ནུས་པ་ལ་བརྟེན་ནས་གསར་
རྩོམ་བྱས་ན་ད་ གཟོད་དེ་ཉིད་ལས་ངོ་མཚར་ཞིང་ཧ་ལས་པའི་སྒྱུ་རྩལ་ སྣང་་
བརྙན་ཐུན་མོང་མ་ཡིན་པ་གསར་སྐྲུན་བྱེད་ཐུབ། འཚོ་བའི་སྣང་ཚུལ་གྱི་རང་
བཞིན་དེ་དག་ལ་མཛེས་རྟོག་གི་རྣམ་དཔྱོད་རིག་པས་ཞིབ་འཇུག་བྱས་ན་མཛེས་
རྟོག་ གི་རྟགས་མཚན་མང་པོ་ཞིག་མངོན་པར་ རྙེད་པའམ་འདོན་ནུས་ཤིང་།
སྟོབས་ཤུགས་ཇེ་ཆེར་གཏོང་ནུས་པ་མ་ཟད། སྒྱུ་རྩལ་གྱི་རིན་ཐང་ཡང་སྔར་
ལས་ཆེན་པོ་ཞིག་ཏུ་འགྱུར་ཐུབ་པ་ཡིན། སྒྱུ་རྩལ་པ་ངོ་མ་ཞིག་གི་སྣང་ངོར་
རང་བྱུང་ཁམས་ཆེན་པོའི་བྱ་དངོས་སྣ་ཚོགས་ལ་མཆོག་དམན་གྱི་དབྱེ་བ་མེད་
པར་སྣང་ཞིང་། སྒྱུ་རྩལ་གསར་སྐྲུན་མཁན་གྱིས་དངོས་པོ་དམན་པ་ཞིག་རིས་
1 18



འབྲི་བྱེད་པ་དེ་དངོས་པོ་རླབས་ཆེན་ཞིག་ཏུ་བསྒོམས་ནས་བྲིས་ན་ནུས་པ་རླབས་
ཆེན་འབྱུང་བ་ནི་སྒྱུ་རྩལ་གསར་སྐྲུན་གྱི་ཁྱད་ཆོས་ཡིན།
མཛེས་སྡུག་ཅེས་པ་ནི་ཡིད་དབང་འཕྲོག་ཅིང་ངོ་མཚར་དུ་སྣང་བའི་
དངོས་སྟོབས་ཀྱི་དཔལ་ལ་བྱ་སྟེ། རྩོམ་རིག་བསྟན་བཅོས་ཀྱི་མཛེས་པ་ནི་དེ་
ལས་ལྷག་པའི་སྒྱུ་རྩལ་སྣང་བརྙན་གྱི་ཉམས་དང་འགྱུར་པ་སྣ་ཚོགས་ཀྱི་གསོན་
ཉམས་དང་ངོ་མཚར་པའི་གཟི་མདངས་མངོན་པར་འཚེར་བའི་མཛེས་དཔལ་
བསམ་གྱིས་མི་ཁྱབ་པར་སྣང་། སྒྱུ་རྩལ་གྱི་མཛེས་པའི་དཔལ་ཡོན་ལ་གནའ་
ནས་ད་ལྔ་དང་རྒྱལ་ཁབ་ཕྱི་ནང་ཀུན་གྱི་སྐྱེས་པོ་རྣམས་དད་ཅིང་མོས་པ་དང་
ཆོག་ཤེས་མེད་པར་སྒྱུ་རྩལ་གྱི་ཟས་ལ་རྣམ་པར་རོལ་བ་ལྟ་བུའོ། གཤམ་ནས་
མཛེས་རྟོག་གི་གྲུབ་ཆ་འགའ་ངོ་སྤྲོད་དོ། །
(༡）བདེན་དངོས་ཀྱི་མཛེས་པ། བདེན་དངོས་ རང་བཞིན་ནི་རྩོམ་
རིག་གི་བླ་སྲོག་ཡིན་ལ་དེ་ཡང་མཛེས་རྟོག་གི་རྩ་བའང་ཡིན། དེ་ནི་རྩོམ་རིག་
བསྟན་བཅོས་ལ་མཛེས་རྟོག་གི་རིན་ཐང་ཡོད་མེད་དང་། སྒྱུ་རྩལ་གྱི་ནུས་པ་
ཐོན་མིན་གྱི་རྩ་བའི་ཆ་རྐྱེན་ཡིན། བདེན་པ་ཐམས་ཅད་མཛེས་པར་མ་ངེས་
ཀྱང་མཛེས་པ་ཐམས་ཅད་བདེན་པར་གྲུབ་དགོས་ཏེ། བདེན་པར་མ་གྲུབ་ན་
མཛེས་པར་མི་སྣང་སྟེ་བཅོས་མའི་རང་བཞིན་དུ་སྣང་ངོ༌། ཧྥ་རན་སིའི་རྩོམ་
རིག་སྨྲ་བའི་སློབ་དཔོན་ཆེན་མོ་པཱར་སྐྲ་ཁོས། ང་ཚོས་དཔེ་ཆ་ལྟ་སྐབས་ཡང་
མ་དག་པའི་དོན་ཕྲན་འགའ་མཐོང་ཚེ་ཡིད་ཀྱི་བདེན་པས་ང་ཚོར་དེ་དག་ལ་
ཡིད་ཆེས་བྱེད་མི་རུང་ཞེས་གསལ་འདེབས་བྱེད་པ་དང་། གལ་སྲིད་ཡིད་ཀྱི་
བདེན་པས་ཐེངས་མང་པོར་གསལ་འདེབས་བྱས་ནས་ང་ཚོ་རང་ཉིད་ལའང་དེ་
ལྟར་སྣང་ཚེ་བསྟན་བཅོས་དེ་དག་ལ་རིན་ཐང་གང་ཡང་མེད་དོ2 ཞེས་བདེན་
དངོས་རང་བཞིན་ནི་རྩོམ་རིག་སྒྱུ་རྩལ་གྱི་བླ་སྲོག་དང་སྙིང་པོ་ཡིན་པར་བསྟན།
རྩོམ་རིག་བསྟན་བཅོས་ཀྱི་སྣང་བརྙན་བདེན་གྲུབ་ཡིད་ཆེས་སུ་སྣང་ཞིང་དེར་
རྩོམ་པ་པོའི་མཛེས་རྟོག་ཆགས་སྡང་གི་སེམས་ཞུགས་པས་ཀློག་མཁན་རྣམས་ཀྱི་
ཡིད་དབང་མེད་དུ་བཀུག་སྟེ་ཡིད་ཆེས་སྐྱེས་པ་དང་། ཕན་ཚུན་ལ་ཡིད་མཐུན་
119
）



འོང་བ་དང་བསམ་ཚུལ་བརྗེ་སྤེལ་གྱི་སྒོ་ནས་སྒྱུ་རྩལ་གྱི་མཛེས་པའི་དཔལ་ལ་
མངོན་པར་འཇུག་ཅིང་རྟོག་པས་སྤྲོ་སྣང་རབ་ཏུ་རྒྱས་པར་འབྱུང་། །
ངག་གི་སྒྱུ་རྩལ་གྱི་སློབ་དཔོན་ཆེན་མོ་ཚོ་ཞེད་ཆིན་གྱིས་《 ཐོག་ཁང་དམར་
པོའི་རྨི་ལམ་》ཞེས་པའི་སྒྲུང་རྩོམ་རིང་མོར་མི་སྣ་ཕན་ཚུན་བར་གྱི་འབྲེལ་བ་སྣ་
ཚོགས་ལ་བརྟེན་ནས་མི་སྣ་སོ་སོའི་ནང་སེམས་དང་རང་གཤིས་ཀྱི་འདུ་འཛིན་
ཕན་ཚུན་འགལ་ཟླར་ལངས་པའི་སྐྱ་ཐིག་བཏབ་སྟེ་ནང་སེམས་པའི་འདུ་འཛིན་
གྱི་འཐབ་རྩོད་སྣ་ཚོགས་རིས་སུ་ཐོན་པར་བྲིས་པ་དང་རང་གི་མཛེས་རྟོག་ཕུགས་
བསམ་ལ་བརྟེན་ནས་མི་སྣ་སོ་སོའི་ནང་སེམས་སུ་བསྐུངས་པའི་གསང་བ་དག་
མངོན་པར་བཏོན་ཏེ་བསྟན་བཅོས་ཀྱི་ནང་དོན་སྤྱི་ཚོགས་འཚོ་བ་དང་མི་ཚེའི་ལོ་
རྒྱུས་རྣམས་བདེན་དངོས་སུ་གྲུབ་པར་བརྩམས་པ་དང་། གཏན་ཚིགས་ལ་
ངེས་པའི་མི་ཚེའི་དོན་སྙིང་མཐའ་དག་སྙན་ངག་ཆེན་པོའི་གཞུང་ལུགས་ཀྱི་སྲོལ་
ལོ་སྦྱར་ནས་གཟུགས་རིས་སུ་མངོན་པར་མཚོན་ཡོད། ཀློག་མཁན་རྣམས་
ཀྱིས་གསོན་ཉམས་ཀྱི་དཔལ་དང་ལྡན་པའི་སྒྱུ་རྩལ་མི་སྣ་སོ་སོའི་ཞལ་རས་ལ་
གཟིགས་པས་རང་རྒྱུད་ལ་ཆགས་སྡང་གི་རླབས་ཕྲེང་རྣམ་པར་གཡོ་ཞིང་རང་
སྣང་ལ་ ཡུལ་ དེ་ལ་དངོས་ སུ་ སླེབས་ པ་ དང་མི་ དེ་ དངོས་ སུ་ མཐོང་ བ་ དང་།
དེའི་སྐད་དངོས་སུ་ཐོས་པ་ལྟ་བུའི་མངོན་སུམ་པའི་སྣང་བ་འབྱུང་ངོ༌། ། དེ་
ཡང་སྒྲུང་རྩོམ་འདིའི་བརྗོད་བྱའི་མི་སྣ་དང་བྱ་བ་རྣམས་སྔ་མོ་ནས་ཀུན་ལ་ཆ་
རྒྱུས་ཧ་ཅང་ཆེ་ཞིང་དེ་ལ་ཡང་བསྐྱར་ཀློག་ཚེ་ཉི་ཟླ་ཟུང་གནའ་ནས་ད་ལྟའི་བར་
དུ་དུས་རྒྱུན་དུ་མཐོང་ཡང་། འོད་སྣང་ཉིན་རེ་ལས་གསར་དུ་འཚེར་བ་ལྟར་
སྔར་ལས་ལྷག་པའི་གསར་ སྣང་སྟེར་ཐུབ་སྟེ། དུས་དང་རྣམ་པ་ཀུན་ཏུ་མི་
རྣམས་ ཀྱི་ ཡིད་ ཀྱི་ རྒྱུད་ མང་ དཀྲོལ་ཏེ་ ནང་ སེམས་ ཀྱི་ སྒྲ་ དབྱངས་ འབྱུང་ བ།
རྩོམ་རིག་བསྟན་བཅོས་དེ་དག་གི་མཛེས་རྟོག་རང་བཞིན་ལ་སྒྱུ་རྩལ་གྱི་ཡིད་
དབང་ཕྲོགས་པའམ་ཡིད་སེམས་འགུགས་པའི་ནུས་པ་དང༌། སྒྱུ་རྩལ་སྐུལ་
སློང་གི་ནུས་པ་ལྡན་ནོ། ། དེ་ནི་གསར་རྩོམ་གྱི་རིག་སྟོབས་ཁྱད་དུ་འཕགས་
པའི་རྩལ་ལས་ཐོན་པའི་རྩོམ་རིག་བསྟན་བཅོས་རང་གཤིས་ཀྱི་ཡོན་ཏན་ཐུན་
120



མོང་མ་ཡིན་པ་ཞིག་ཡིན།
མཛེས་པ་ནི་ཆུ་བོའི་རྒྱུན་ལྟ་བུ་ཞིག་ཡིན་ལ་མཛེས་པའི་ཆུ་རྒྱུན་འདི་མིའི་
རིགས་ཀྱི་ལོ་རྒྱུས་བརྒྱུད་རིམ་གྱི་སྐབས་ངེས་ཅན་ཞིག་གི་དབང་དུ་འགྲོ་ངེས་པས་
དེའི་ བརྒྱུད་ རིམ་ གྱི་ དུས་ སྐབས་རེར་དུས་རབས་དེ་གའི་ཉིང་བཅུད་རྟགས་་་
མཚན་གྱི་ཚུལ་དུ་འདུས་ཤིང་བཟུང་ཡོད། དུས་རབས་རེ་རེ་ལ་སྔོན་གྱི་དུས་
རབས་སྔ་མ་ལས་བརྒྱུད་པའི་མཛེས་རྟོག་གི་རྨང་གཞིའི་རྒྱུན་འཛིན་སྐྱོང་སྤེལ་
གསུམ་བྱེད་བཞིན་དུས་རབས་སོ་སོའི་གསར་སྐྲུན་གྱི་རང་མཚན་ཐུན་མོང་མ་
ཡིན་པའི་ཁྱད་ཆོས་ཀྱང་མངོན་པར་ཐོན། དེར་བརྟེན་རྩོམ་རིག་བསྟན་་་་
བཅོས་ནི་དུས་རབས་སོ་སོའི་མཛེས་རྟོགས་གསར་སྐྲུན་གྱི་རང་མཚན་ཐུན་མིན་
པའི་ཁྱད་ཆོས་སོགས་མངོན་པར་འཛིན་ཞིང་ཐེག་པའི་སྒྱུ་རྩལ་གྱི་རྣམ་པའི་ཕུང་
པོ་ཞིག་ཏུ་གྲུབ་ཡོད། རྩོམ་རིག་བསྟན་བཅོས་ཀྱི་མཛེས་ཡོན་རྣམས་ལོ་རྒྱུས་ཀྱི་
དུས་རབས་སོ་སོའི་བརྒྱུད་རིམ་བརྒྱུད་ནས་དེའི་མཛེས་ཡོན་ལ་ཁྲུས་གསོལ་དང་
ཕྱི་བདར་བྱས་ཏེ་ལེགས་ཆ་རྣམས་འཛིན་ཞིང་མུ་མཐུད་དུ་རྒྱུད་སྤེལ་ཉེས་སྤོང་
བྱས་པས་བསྟན་བཅོས་ལ་ལའི་སྒྱུ་རྩལ་གྱི་ཚེ་སྲོག་སྟོབས་ཆེ་ཞིང་ཡུན་རིང་པ།
ལ་ལ་དུས་རབས་ཀྱི་དབང་གིས་ཡལ་འགྲོ་བ། ལ་ལ་དུས་རབས་སོ་སོའི་སྒྱུ་
རྩལ་གྱི་མིག་དཔེར་གྱུར་ཏེ་བླ་ན་འཕགས་པའི་མཛེས་རྟོག་གི་འོད་སྣང་འབར་བ།
དེར་བརྟེན་དུས་རབས་གསར་བའི་རྩོམ་པ་པོ་རྣམས་ཀྱིས་དེང་རབས་ཀྱི་བསམ་
པའི་འཁྱེར་སོ་དང་མཐུན་པའི་གསར་སྐྲུན་རང་བཞིན་གྱི་བརྗོད་དོན་གསར་བ་
དང་རྣམ་པ་གསར་བའི་སྒོ་ནས་ཀློག་མཁན་གྱི་དགོས་འདོད་དང་དུས་རབས་
གསར་བའི་དགོས་འདོད་འཇོ་ཐུབ་པའི་སྒྱུ་རྩལ་བསྟན་བཅོས་ཕུལ་དུ་བྱུང་བ་
གསར་རྩོམ་བྱེད་དགོས།
མཛེས་པའི་གོ་དོན་རྒྱ་ཆེ་ཞིང་ཕུན་སུམ་ཚོགས་བའི་གནས་ཤིག་ཡིན་པས་
ང་ཚོས་རྩོམ་རིག་བསྟན་བཅོས་ཀྱི་བདེན་དངོས་རང་བཞིན་གྱི་མཛེས་པ་ལའང་
གོ་བ་རྒྱ་ཆེར་ལེན་དགོས།
སྐབས་འགར་རྩོམ་པ་པོས་དམིགས་སུ་སྐུར་འདེབས་སྒྲོ་འདོགས་དང་རྟོག་
121



བཟོ་སྣ་ཚོགས་བྱས་པའི་སྒོ་ནས་འཚོ་བ་དངོས་སུ་འབྱུང་མི་སྲིད་ལ་ཡོད་ཀྱང་མི་
སྲིད་པའི་སྣང་ཚུལ་སྣ་ཚོགས་ཡིད་བཟོ་བྱས་ཏེ་བདེན་དངོས་སུ་འདྲ་ཆགས་པར་
ཡོང་བའི་སྒྱུ་རྩལ་སྣང་བརྙན་བསྐྲུན་པ། དཔེར་ན། མཱ་ཁེ་ཐོ་ཝུན་གྱིས་་
བརྩམས་པའི་《 ཁུལ་དཔོན་འདེམ་རྩོད་བྱེད་པ་》ཞེས་པའི་སྒྲུང་རྩོམ་ཐུང་བའི་རྩ་
བའི་རྐང་བ་ཨ་མེ་རི་ཁའི་མ་རྩ་རིང་ལུགས་སྤྱི་ཚོགས་ཀྱི་དངོས་ཡོད་འཚོ་བའི་
ཞིང་སར་བརྟེན་པ་དང༌། གཏམ་རྒྱུད་ཀྱི་བྱུང་རིམ་སྒོ་ཀུན་ནས་མ་ནིང་གི་བུ་
ལྟར་རྟོག་བཟོ་ཁོ་ནར་ངེས རྩོམ་པ་པོས་བྱུང་རིམ་གྱི་བཀོད་པ་རབས་དང་
རིམ་པ་རྟོག་བཟོ་བྱས་པ་མ་ཟད། ཟུར་ཟའི་རི་མོ་ལྟ་བུའི་རྩོམ་སྟངས་ཀྱི་སྨྱུག་
རྩེའི་རྩལ་ལ་བརྟེན་ནས་ ཡིད་དབང་ཕྲོགས་པའི་སྒྱུ་ རྩལ་ སྣང་བརྙན་ གསོན་་་་
ཉམས་ལྡན་པར་གསར་སྐྲུན་བྱས་ཏེ་འབྱོར་ལྡན་གྲལ་རིམ་གྱིས་འུད་བརྗོད་བྱས་
པའི་དམངས་གཙོ་དང་རང་དབང་ཞེས་པའི་ངོ་བོ་ལ་འབས་མཁས་ཚུལ་མཐུན་
གྱིས་དགག་རྒྱག་མཚང་འབྱིན་གནད་དུ་འཁེལ་བར་བྱས་ཡོད། གསར་རྩོམ་
གྱི་དགོས་དངོས་ལྟར་རྩོམ་པ་པོས་རྒྱུན་སྲོལ་གྱི་ལུགས་དང་ལྡོག་པའི་ཚུལ་དུ་
བཀོད་ཆོག་སྟེ། དཔེར་ན་ཨུ་རུ་སུའི་རྩོམ་པ་པོ་སྙན་གྲགས་པ་ཞོ་ལོ་ཧོ་ཧྥུ་ཡིས་
བརྩམས་ པའི་སྒྲུང་རིང་《 ཏོན་ཧོ་གཙང་པོ་འཇམ་ཐིང་ཐིང་》ཞེས་པའི་མི་སྣ་
གཙོ་བོ་གུ་ལིས་ཀོ་ལིས་ཚེ་གང་པོའི་ལོ་རྒྱུས་བགྲོད་ལམ་ཧ་ཅང་ཀྱག་ཀྱོག་ཆེ་ལ་སྔ་
རྗེས་སུ་གཉེན་ཉེ་རིང་བཟའ་མི་དང་བྲལ་བའི་སྡུག་བསྔལ་དྲག་པོས་གདུངས་
པས་ཨ་སྔོན་གྱི་དགུང་ལ་བལྟས་ཚེ་ཉི་འོད་ཀྱང་ནག་པོར་སྣང་བར་བྲིས་པ་ནི་
རང་བྱུང་གི་རྩ་བའི་ཆོས་ཉིད་ལ་འགལ་ལ། དེ་ནི་སྡུག་བསྔལ་གྱིས་རབ་ཏུ་
གདུངས་པས་དབང་པོ་མི་ གསལ་བར་ ལྡབ་ ལྡིབ་ ཏུ་ གྱུར་པས་ སྣང་ཁམས་ལ་་
ཐམས་ཅད་མོག་མོག་ཏུ་སྣང་བའི་མྱ་ངན་གྱི་ཚུལ་མཚོན་པ་མ་ཟད། ནང་
སེམས་ལ་སྡུག་བསྔལ་གྱིས་གདུངས་པས་རང་བྱུང་གི་དངོས་པོའི་རྣམ་པའང་
སྡུག་བསྔལ་དུ་གྱུར་བའི་ ཡུལ་དང་ཡུལ་ཅན་ཕན་ཚུན་ལྟོས་ ཟླར་མངའ་བའི་་
ཀ བྲེལ་བའང་མཚོན་ཡོད་པར་ངེས། །
སྤྱིར་རྩོམ་རིག་སྒྱུ་རྩལ་གྱི་མཛེས་པར་བརྟག་བྱའི་ཡུལ་ལ་མཛེས་སྡུག་གི་
132



ཉམས་དང་མངོན་པར་མཐོ་བའི་ཉམས། སྐྱོ་གར་ཉམས་དང༌། སྤྲོ་གར་
བཅས་ཀྱི་མཛེས་རྩལ་གྱི་ཉམས་ ཐོན་དགོས། མཛེས་རྟོག་གི་རྣམ་པའི་སྣང་
ཚུལ་ཐམས་ཅད་རྟེན་འབྱུང་གི་འབྲེལ་བར་གནས་ཤིང་འབྱུང་བཞིན་པར་དོ་
སྣང་བྱེད་དགོས། དོན་དམ་པར་བརྗོད་བྱ་སྤྱི་ཚོགས་འཚོ་བ་ནི་རྒྱ་ཆེ་ཞིང་
མཐའ་ཡས་པ་ཞིག་དང་རིགས་དང་རྣམ་པ་སྣ་ཚོགས་པར་མངའ་བའི་མཛེས་
རྟོག་གི་རྒྱུ་ཕུན་སུམ་ཚོགས་པ་གཅིག་འབྲེལ་དུ་གནས་པའི་བང་མཛོད་ཆེན་པོ་
ཞིག་ཡིན། འཇིག་རྟེན་གྱི་བདེན་དངོས་ཀྱི་སྣང་ཚུལ་དེ་དག་ཐམས་ཅད་ཕན་
ཚུན་རྟེན་འབྲེལ་དུ་གནས་ཤིང་དེ་མིན་འགྱུར་བ་དང༌། དངོས་ཡོད་ཀྱི་སྣང་
ཚུལ་དང་འགལ་བ་དང་མཐུན་པ་བཅས་སོ་སོ་ཐ་དད་ཀྱི་ཚུལ་དུ་གནས་ཤིང་
འཕེལ་བ་ནི་ཆོས་ཉིད་དོ། ། དེ་ལྟ་བུའི་སྤྱི་ཚོགས་འཚོ་བའི་ཉམས་མྱོང་གི་
ལྷན་སྐྱེས་ཀྱི་རིག་སྟོབས་ལ་བརྟེན་ནས་མངོན་པར་བསྐྲུན་པའི་རྩོམ་རིག་བསྟན་
བཅོས་ལས་སྤྱི་ཚོགས་འཚོ་བའི་སྣང་ཚུལ་དེ་དག་སྒྱུ་རྩལ་གྱི་རྣམ་པར་བཀོད་དེ་
གསོན་ཉམས་ལྡན་པར་མཚོན་དགོས། པེ་ལིན་ སུ་ ཅི་ ཡིས་བྲེ་བན་ ཐེ་སིའི་་
《 ཐང་ཅིས་ཁོ་ཏ་》ལ་མཐའ་དཔྱོད་གདེང་འཇོག་བྱེད་སྐབས་དེ་ནི་ཡོ་རོབ་གླིང་
གི་རྩོམ་ རིག་ བསྟན་ བཅོས་ ལ་ གཟབ་ནན་གྱི་ཉམས་དང་དགོད་བྲོའི་ ཉམས།
སྐྱོ་གར་གྱི་ཉམས་དང་སྤྲོ་གར་གྱི་ཉམས། དེ་མིན་སྤྱི་ཚོགས་འཚོ་བའི་ཐ་ཤལ་
སྙིགས་རོ་བ་དང་། མཛེས་ཤིང་རླབས་ཆེ་བའི་དོན་རྣམས་ཆར་བ་ཆུ་གྲོགས་ཀྱི་
ཚུལ་དུ་འོང་ཞིང་མཐུན་པར་སྦྱར་བ་བླ་ན་མེད་པའི་དཔེར་མཚོན་དུ་བཀོད་ཡོད་
ཅེས་བསྔགས་བརྗོད་བྱས། དེ་ཡང་ཧྥ་རན་སུའི་རྩོམ་རིག་པ་རོ་མན་རོ་ལན་
གྱིས་《 ཨ་Qཡི་རྟོགས་བརྗོད་》ཀློག་སྐབས་སུ་ཐོག་མར་དགོད་པ་དང་རྗེས་སུ་སྨེ་
སྔགས་ཆེན་པོ་འདོན་པ། ཨQཡི་རིང་ལུགས་ལ་ཁྲེལ་དགོད་བྱས་པ་དང་་
ཆབས་ཅིག་ ཏུ་མི་སྣ་ཉམ་ཆུང་འདི་ལྟ་བུའི་མགོ་ལ་སྡུག་བསྔལ་ཆེན་པོ་དེ་འདྲ་
བྱུང་བ་ལ་རང་དབང་མེད་པར་སྙིང་རྗེ་སྐྱེས་པ་ལྟ་བུའོ། ། སྔོན་གྱི་དུས་ལ་ང་
ཚོས་ཁུངས་མེད་ཁྱད་དུ་མཚར་བའི་མཛེས་ པ་ ལ་ དོ་ སྣང་ མ་ བྱས་ པར་ སྣང།
ཁུངས་མེད་ཁྱད་མཚར་བའི་རྣམ་པར་བརྟགས་ན་ཡ་མ་ཟུང་གི་གཟུགས་སུ་གྱུར་
123



བའི་རྣམ་པ་སྤྱི་སྲོལ་ལས་འདས་པའི་ཚུལ་དུ་མ་མཐོང་སྟེ། དོན་དངོས་སུ་
དངོས་ཡོད་འཚོ་བའི་དངོས་པོ་སྣ་ཚོགས་ཀྱི་འབྲེལ་བའི་རྣམ་པ་འཁྱོག་བརྗོད་ཀྱི་
ཚུལ་དུ་སྣང་བ་དང་དེ་ལས་རྩོམ་པ་པོས་སྤྱི་ཚོགས་དང་མི་ཚེ་ཡི་ལྟ་བ་དང་བསམ་
བློ་འདུ་འཛིན་གསར་བ་སོགས་མངོན་པར་མཚོན་པ། དེ་མིན་བརྫུན་པ་དང་
བཅས་པ་ངན་བཙོག་སྐྱུག་བྲོ་བ་རྣམས་འགལ་ཟླར་སྤེལ་ཏེ་བདེན་དོན་བརྩོན་
ལེན་དང་དགེ་མཛེས་ལ་ཧུར་བརྩོན་བྱེད་པར་སྐུལ་ལྕག་དང༌། ཀློག་མཁན་
རྣམས་ངུ་མ་དགོད་དུ་ཡང་ཡང་དུ་ཉམས་སུ་མྱོང་ནི་བརྗོད་དོན་ལ་རྒྱུས་ལོན་
པས་གོ་བ་ཇེ་བཟང་དུ་འགྲོ་ཞིང་སྣང་བ་སྒྱུ་རྩལ་གྱི་ཞིང་དུ་སྐྱོད་ངེས་སོ། ། ཉེ་
བའི་ལོ་འགའི་རིང་ལ་རང་རྒྱལ་གྱི་རྩོམ་པ་པོ་འགས་སྤྱི་ཚོགས་ཀྱི་སེམས་ཁམས་
ལ་རྟོག་དཔྱོད་ཞིབ་འཇུག་བྱས་ཏེ་སྔོན་ལོ་ངོ་བཅུ་ཕྲག་ལྷག་གི་རིང་དུ་རྒྱལ་ཁབ་
ལོག་ལམ་དུ་སོང་བས་རྐྱེན་ངན་སྣ་ཚོགས་བྱུང་བ་ལས་མི་རྣམས་ཀྱི་སེམས་ཁམས་ -
ལ་རྨ་ཤུལ་ཆེན་པོ་བཞག་པ་དང་ལོག་པར་ཁྲིད་པའི་ལོ་རྒྱུས་ལ་ཞིབ་འཇུག་གི་
རྟོགས་པ་རྣལ་མ་རྙེད་པའི་སྒོ་ནས་ཁྱད་མཚར་གྱི་ཉམས་ཐོན་ཞིང་སྤྱི་ཚོགས་ལ་
ཟུར་ཟ་བྱེད་པའི་སྒྲུང་རྩོམ་འགའ་གསར་དུ་བརྩམས་ཡོད། དཔེར་ན། ཅང་
ཙི་ ལོན་གྱིས་《 ཞྭ་མོ་འཚོལ་བ་》ཞེས་པའི་སྒྲུང་རྩོམ་གྱིས་གཡས་ཕྱོགས་པོར་་་
བཀར་ནོར་བའི་མི་ཆེ་གེ་མོ་ཞིག་ལོ་ངོ་ཉི་ཤུའི་རྗེས་སུ་གཡས་ཕྱོགས་པ་གཞན་
རྣམས་ཀྱི་ཞྭ་མོ་རེ་རེ་བཞིན་ཕུད་ཚར་བ་དང་ཁོ་བོའི་ཞྭ་མོ་ཕུད་མ་ཐུབ་པར་ལུས།
རྒྱུ་མཚན་ནི་སྔོན་གྱི་གཞུང་ཡིག་གི་མིང་ཐོ་ན་ཁོ་བོའི་མིང་རུས་གཏན་ནས་མེད་
པས་སྲིད་ཇུས་དངོས་འབབ་བྱེད་ཐབས་མེད་པར་གྱུར། སྔོན་དུས་ཁོ་བོའི་
གཡས་ཕྱོགས་པའི་ཞྭ་མོ་དེ་བཀྲ་མི་ཤིས་པར་བརྩི་ལ། ད་ལྟ་ཞྭ་མོ་དེ་བཀྲ་ཤིས་
པའི་གདུགས་དཀར་དུ་བརྩི་བ། དེ་ནས་ཁོ་བོས་ཞྭ་མོ། ངའི་ཞྭ་མོ་ཞེས་
འབོད་བཞིན་དབུགས་རིང་འབྱིན་པའི་ངང་བཙལ་ཡང་མ་རྙེད་པས་མྱ་ངན་
བྱེད་པའི་ངང་ཚུལ་དགོས་བྲོ་བ་བྲིས་ཏེ། དངོས་ཡོད་འཚོ་བའི་ཁྲོད་ཀྱི་སྡུག་
བསྔལ་གྱི་གནས་ཚུལ་མཚོན་པར་ཁུངས་མེད་དགོད་བྲོ་བ་དང་འཁྱོགས་བརྗོད་
ཀྱི་རྣམ་པར་མཚོན་པ་ལྟ་བུའོ། །དེ་ཡང་ཧྲིན་རོན་གྱི་《ལོ་བཅུ་ལོགས་སུ་ཕྱི་བ་》
124



ཞེས་པའི་སྒྲུང་རྩོམ་དུ་བརྟག་པ་མཐའ་བཟུང་དང་སྒྲོ་འདོགས་ཚད་ལས་འདས་
པ་དང་། གནས་དང་དུས་ཕན་ཚུན་ལྡོག་པ་བཅས་ཀྱི་མཚོན་ཐབས་ལ་བརྟེན་
ནས་ཁུངས་མེད་ སྒྲོ་ སྐུར་གྱི་འགལ་འདུ་ ལྟག་ སྤྲོ་ རབས་ དང་རིམ་ པ་ སྤེལ་ཏེ།
རང་ཉིད་མི་གྲྭ་ནས་ཤོར་བར་སྣང་བའི་བག་ཉལ་གྱི་འདུ་ཤེས་དང་འཕྲུལ་སྣང་
སོགས་ཁུངས་མེད་དགོད་བྲོ་བའི་རྣམ་པར་བརྟེན་ནས་འཕྲུལ་སྣང་གི་སྣང་ཚུལ་
སྣ་ཚོགས་བསྐྲུན་ཏེ་ཀློག་མཁན་རྣམས་ངུ་མ་དགོད་ཀྱི་སྣང་བ་ཁྱད་མཚར་པའི་
གནས་སུ་འདྲེན་པ། རྩོམ་རིག་བསྟན་བཅོས་རིགས་དེ་དག་ལ་སྒྱུ་རྩལ་ཚེ་སྲོག་
གི་སྟོབས་ནི་ངོ་མཚར་དང་བདེན་དངོས་གཉིས་རྩོད་སྒྲུབ་གཅིག་གྱུར་ཏུ་ཡོང་
པར་སྦྱར་ཡོད་དེ། དེ་ཡང་ངོ་མཚར་བའི་རྣམ་པའི་ཁྱད་ཆོས་སུ་བརྗོད་བྱའི་
བདེན་དངོས་ཀྱི་རང་གཤིས་ཀྱི་མཛེས་པ་སྙིང་པོར་འགྱུར་དགོས། །
（༣) བྲོ་ཉམས་ཀྱི་མཛེས་པ། རྩོམ་རིག་གི་མཛེས་རྟོག་རང་བཞིན་དང་
བྲོ་ཉམས་ཀྱི་རང་བཞིན་གཉིས་དབྱེར་མེད་དུ་དམ་པོར་འབྲེལ་འདུག བྷ་ར་
ཏས་《 ཟློས་གར་རྣམ་བཤད་》ཅེས་པའི་གཞུང་གི་ལེའུ་དྲུག་པ་དང་བདུན་པར་
ཟློས་གར་སྒྱུ་རྩལ་ལ་ཉམས་བརྒྱད་དང་འགྱུར་བ་བརྒྱད་དུ་བཤད་དེ། དང་པོ་
ལ་སྒེག་པའི་ཉམས་དང་། དྲག་ཤུལ་གྱི་ཉམས་དང་། དཔའ་བའི་ཉམས།
སྙིང་རྗེ་བའི་ཉམས། མི་སྡུག་པའི་ཉམས། བཞད་གད་ཀྱི་ཉམས། རྨད་
བྱུང་གི་ཉམས། འཇིགས་རུང་གི་ཉམས་བཅས་སོ། ། གཉིས་པ་འགྱུར་བ་ལ།
དགའ་བ་དང་དགོད་པ་དང་། སྡུག་བསྔལ་དང་ཞེ་སྡང༌། དཔའ་ངར་དང་
འཇིགས་སྐྲག ཞེན་ལོག་དང་སྔངས་པ་བཅས་སོ། ། ཁོང་གིས་ཉམས་ཀྱི་གོ་
དོན་བཤད་པར། ཉམས་དང་བྲལ་ན་དོན་སྟོན་པའི་ནུས་པ་རྣམས་ཉམས་
པར་ངེས་ཞེས་བསྟན་པ་དང་། དེ་ཡང་དེའི་མཚན་ཉིད་དུ། ཉམས་ནི་ནང་
སེམས་ཀྱི་འགྱུར་བ་དང་སྣང་ཚུལ་དང་ནང་ལ་མ་ངེས་པའི་ སྣང་བ་སོགས་་་
མཚམས་སྦྱོར་ལས་བྱུང་བ་ཞིག་ཡིན་ཞེས་བསྟན། དེའི་འགྲེལ་བའི་ཚུལ་དུ་
ཡང་། དཔེར་ན་བཟའ་བཏུང་ལ་སྤྱོད་རྫས་སྣ་ཚོགས་སྦྱོར་བ་དང་རྩྭ་སྨན་
བསྡེབས་པ་ལས་རོ་དང་བྲོ་བ་འབྱུང་བ་ལྟར་ནང་སེམས་ཀྱི་འགྱུར་བ་སྣ་ཚོགས་
125



བསྡེབས་པ་ལས་ ཉམས་ སྣ་ཚོགས་སུ་ངེས་པར་ ཐོན་(3) ཞེས་ གསུངས་པ་དང་།
དེ་ཡང་ཀ་ར་དང་བཟའ་བཏུང་། སྤྱོད་རྫས་དང་རྩྭ་སྨན་སོགས་བསྡེབས་པ་
ལས་ རོ་དྲུག་བྱུང་བ་ལྟར་རང་ བཞིན་པའི་སེམས་དང་འགྱུར་བ་སྣ་ཚོགས་་་་་
བསྡེབས་པ་ལས་ཉམས་སྣ་ཚོགས་ཐོན་ནོ་(1）ཞེས་བསྟན་པ་དང་། ཉམས་བྱ་
བ་མངོན་པར་ཉམས་སུ་མྱོང་དུ་ཡོད་པའི་དོན་ཡིན་ཏེ༔ དབང་པོ་ཚང་བའི་མི་
ཞིག་གིས་སྤྱོད་རྫས་སྣ་ཚོགས་སྦྱར་བའི་ཟས་ཟོས་ན་དེའི་རོ་དང་བྲོ་བ་མྱོང་ཐུབ་
ཅིང་ཡིད་ལ་དགའ་ཞིང་ཚིམས་པའི་བདེ་བ་སྐྱེས་པ་ལྟར་བློ་རིག་ལྡན་པའི་ཀློག་
མཁན་རྣམས་ཀྱིས་ཟློས་གར་དུ་ངག་གི་བརྗོད་པ་དང་ལུས་ཀྱི་ཉམས་དུ་མའི་སྒོ་
ནས་ཡིད་ཀྱི་འགྱུར་བ་སྣ་ཚོགས་འཁྲབ་སྟོན་བྱས་ པ་ལས་ནང་སེམས་ཀྱི་རང་
བཞིན་ཉམས་སུ་རྟོགས་ཐུབ་པས་དགའ་སྤྲོ་དང་ཡིད་ཚིམས་ཀྱི་སྣང་བ་སྐྱེས་ངེས་
3) ཞེས་བསྟན་པ་ལྟ་བུའོ། །བྲོ་བའི་ཉམས་ནི་རྩོམ་རིག་བསྟན་བཅོས་ཀྱི་སྒྱུ་
རྩལ་གྱི་ནུས་པ་སྟེ་ཡིད་དབང་ཕྲོགས་པའི་སྟོབས་ཤུགས་ལ་བྱའོ། ། །
རྩོམ་རིག་གི་བྲོ་བའམ་ཉམས་ནི་རྩོམ་པ་པོ་རང་གི་འཚོ་བའི་ཉམས་རྟོགས་
དང་སྒྱུ་རྩལ་གྱི་སྦྱངས་སྟོབས་ལས་ཐོན་པའི་མཛེས་རྟོག་གི་ཕུགས་བསམ་རྩོམ་
རིག་བསྟན་བཅོས་ཀྱི་སྒྱུ་རྩལ་སྣང་བརྙན་དུ་བསྐྲུན་པའི་ངང་བརྗོད་བྱ་འཚོ་བའི་
ཉམས་དང་བྲོ་བ་མངོན་པར་ཐོན་ཞིང་ཀློག་པ་པོར་མྱོང་རྒྱུ་ཡོད་པར་བྱེད་དགོས།
དཔེར་ན། ལ་ལས་བརྗོད་བྱའི་དོན་ལ་ཁྱད་དུ་མཚར་བའི་བྲོ་བ་དང་ཉམས་
སྟོན་པ། ལ་ལས་བརྗོད་ སྙིང་ གསར་ ཞིང་ ཁྱད་ པར་ པའི་ བྲོ་ ཉམས་ སྟོན་ པ།
ལ་ལས་བྱུང་རིམ་གྱི་བཀོད་པར་ངོ་མཚར་ཐུན་མིན་གྱི་བྲོ་བའམ་ཉམས་སྟོན་པ།
ལ་ལས་ཀྱང་མི་སྣའི་རང་གཤིས་བསྐྲུན་པ་ཁ་མཚར་དགོད་བྲོ་བའི་ཉམས་སྟོན་པ།
བསྟན་བཅོས་ལ་ལས་མཚོན་བྱེད་རྣམ་པའི་སྦྱོར་བ་ལ་དགོད་བྲོ་ཞིང་རིག་པའི་
འཇོན་ཐང་ངོ་མཚར་བའི་བྲོ་ཉམས་སྟོན་ནོ། ། །
བྲོ་ཉམས་ཀྱི་མཛེས་པར་དགའ་ཞིང་བརྩོན་པ་ནི་མིའི་ལྷན་སྐྱེས་ཀྱི་མཛེས་
དགའི་རང་བཞིན་མངོན་པའི་ཚུལ་ཞིག་ཡིན་ལ་རྩོམ་རིག་གསར་རྩོམ་གྱིས་ལྷན་
སྐྱེས་ཀྱི་མཛེས་རྟོག་གི་དགོས་འདོད་དེ་མངོན་པར་འཇོ་ཐུབ་དགོས་ཤིང་དེའང་
126



རྩོམ་མཁན་རང་ཉིད་ཀྱི་འོས་འགན་ཞིག་ཀྱང་ཡིན། རྩོམ་རིག་ལོ་རྒྱུས་སུ་དེ་
འདྲའི་དཔེ་བྱུང་སྟེ། དམངས་ཁྲོད་ཀྱི་གཞས་མགུར་གླུ་དང་ཁ་ཤགས། སྒྲུང་གི་
རིགས་《མི་རོ་རྩེ་སྒྲུང་》དང་། 《ཨ་ཁུ་སྟོན་པའི་གཏམ་རྒྱུད་》དང་། 《ཐང་ཅི་
ཁོ་ཏེ་》དང༌། 《 ནུབ་ཕྱོགས་སུ་སྐྱོད་པའི་རྟོགས་བརྗོད་》བཅས་ལ་ངོ་མཚར་
བའི་བྲོ་བ་དང་ཉམས་ཕུན་སུམ་ཚོགས་པས་གཏམས་པ་ལྟ་བུ། དེ་མིན་ཡང་
《ཞྭ་པོ་དབྱིང་》ཞེས་པའི་ནང་གི་མི་སྣ་གཙོ་བོ་དང་། 《ཆུ་ངོགས་གཏམ་རྒྱུད་》
ཀྱི་ལུའུ་ཀྲི་ཧྲུན་དང་། 《རྗེ་བཙུན་མི་ལ་རས་པའི་རྣམ་ཐར་》ནང་གི་མི་ལ་རས་
པ་བཅས་མི་སྣ་སོ་སོར་འབྲེལ་བའི་གཏམ་རྒྱུད་རབ་དང་རིམ་པ་ལས་ཀྱང་ངོ་
མཚར་བའི་བྲོ་ཉམས་ཀྱི་མཛེས་པ་ཁྱད་པར་པ་མང་པོ་མངོན་པར་བསྐྲུན་པ་ལྟ་
བུ། ཆིས་ཁོ་ཧྥུའི་སྒྲུང་ཐུང་《ཝན་ལཱ 》ཞེས་པར་ཨུ་རུ་སུའི་སྤྱི་ཚོགས་རྙིང་བའི་
སྐབས་ཀྱི་བྱིས་བྲན་ལམ་ལུགས་ཀྱིས་བྱིས་པ་རྣམས་ཀྱི་ལས་དབང་སྡུག་བསྔལ་དུ་
སྦྱོར་བའི་དངོས་དོན་དཔྱད་གཞིའི་མེ་ལོང་དུ་བཀོད་དེ། ལོ་དགུ་ལོན་པའི་
བྱིས་པ་ཝན་ཀཱས་མཆི་མ་བསྙིལ་བཞིན་ལྐོག་ནས་ཨ་མེས་ལ་ཡི་གེ་བྲིས་ཏེ་རང་
ཉིད་མི་མ་ཡིན་པའི་གནས་སུ་ལྷུང་བའི་སྡུག་བསྔལ་བརྗོད་པ་དང་ཨ་མེས་ལ་
མྱུར་དུ་རང་ཉིད་ཕྱིར་ཕ་ཡུལ་དུ་ཁྲིད་པར་རེ་བ་བཅོལ་ཞིང་ཞུས། མཐར་ཡིག་
ཤུབས་ཀྱི་མདུན་ངོས་ལ་ཕ་ཡུལ་གྱི་ཨ་མེས་ལ་སྤྲོད་འཚལ་ཞེས་ཡིག་འབྲུ་བརྒྱུད་
བྲིས་ཏེ་གཟབ་གཟབ་ནན་ནན་གྱིས་ཡིག་སྒྲོམ་དུ་བཏང༌། དེ་ནས་ཡིད་ཀྱི་རེ་
འདོད་བཀང་བས་ གཉིད་དུ་ཡུར་ སོང་བ། སྒྲུང་ཐུང་འདི་ཀློག་ཚེ་སྐྱོ་སྣང་་
བཟོད་གླགས་མེད་པ་ཞིག་རྒྱུད་དུ་སྐྱེས་ངེས་ལ་དེ་ཡང་ཝན་ཁཱ་ཡིས་ནན་ཏན་དུ་
ཡིག་ཤུབས་ཁ་ཕྱེ་སྟངས་དང་བྱིས་བློའི་སྤྱོད་པ་དགོད་བྲོ་བ་དེ་དག་མཐོང་བས་
དེ་ལ་ སྙིང་རྗེ་བའི་གད་མོ་ཤོར་ངེས། སྒྱུ་ རྩལ་ སྣང་བརྙན་དེའི་བྱ་སྤྱོད་ཀྱི་་
ཉམས་དུ་མ་ལས་ང་ཚོ་བླ་འདར་བཞིན་བུ་ཆུང་དེའི་མ་འོངས་པའི་མདུན་ལམ་
ལ་དབང་མེད་དུ་སེམས་ཁུར་བྱེད་དུ་འཇུག་པ་དང་གདུག་རྩུབ་ཀྱི་བྱིས་བྲན་ལམ་
ལུགས་ལ་སྡང་སེམས་དྲག་ཏུ་འབར་ངེས། །
(༣) ཐུན་མིན་གསར་སྐྲུན་གྱི་མཛེས་པ། རྩོམ་རིག་བསྟན་བཅོས་ཀྱི་སྒྱུ་
127



རྩལ་སྣང་བརྙན་ལ་དུས་དང་གནས་ཀྱི་འགྱུར་ལྡོག་ཅི་རིགས་བྱུང་ཡང་ནམ་ཡང་
ཉམས་པ་མེད་པར་སྒྱུ་རྩལ་ཚེ་སྲོག་ གི་ དཔལ་ལྡན་པ་ནི་ཐུན་མིན་གསར་སྐྲུན་
རང་བཞིན་གྱི་རིག་པའི་མཐུ་སྟོབས་ཀྱི་མཛེས་པའོ། ། མི་སྣ་ སྟོང་ལ་ཞལ་
རས་གཅིག་དང་གྲྭ་བ་སྟོང་ལ་གསུང་དབྱངས་གཅིག་ལྟ་བུའི་བེམ་གཟུགས་ཀྱི་རི་
མོ་ཚེ་སྲོག་གིས་དབེན་པའི་བསྟན་བཅོས་རྩོམ་པར་ངལ་བ་ལ་དགོས་སྙིང་མེད་
དོ། །
སྒྱུ་རྩལ་གྱི་ཐུན་མིན་གསར་སྐྲུན་བྱ་བ་རྩོམ་པ་པོས་ བརྗོད་བྱ་ འཚོ་བའི་
ཉམས་མྱོང་ལས་ངེས་ཤེས་ཐུན་མོང་མ་ཡིན་པ་རྙེད་པའི་སྒོ་ནས་སྒྱུ་རྩལ་གསར་
སྐྲུན་གྱི་རྟོག་སྣང་གི་འཆར་སྒོ་ཡོངས་སུ་སྤེལ་བ་དང་ཚིག་སྦྱོར་ཕུན་སུམ་ཚོགས་
པའི་ལམ་ནས་སྒྱུ་ རྩལ་ སྣང་བརྙན་སྐྱེས་ སྟོབས་ཀྱི་དང་ལ་འབར་ཞིང་གསོན་་་་
ཉམས་ལྡན་པར་གསར་སྐྲུན་བྱེད་དགོས། འོན་ཏེ་ཐོག་མར་ནན་གྱིས་བརྗོད་
དགོས་པ་ཞིག་ནི་རྩོམ་པ་པོས་སྤྱི་ཚོགས་འཚོ་བ་ལ་ཉམས་རྟོགས་ཡང་དག་ཕྲཞིབ་
དང་། ངེས་ཤེས་རྒྱ་ཆེ་ཞིང་དཔྱིས་ཕྱིན་པ་ཞིག་རྙེད་དགོས་པ་ནི་གནད་ཡིན།
འཚོ་བའི་སྣང་ཚུལ་གྱི་དབུ་སོབ་སྣ་ཚོགས་སྤངས་ཏེ་ཉིང་བཅུད་ལེན་པའམ་སྤྱི་
ཚོགས་དང་མི་ཚེའི་སྙིང་པོ་འཛིན་རྒྱུ་ནི་སྒྱུ་རྩལ་གསར་སྐྲུན་གྱི་མཛེས་རྟོག་གི་
རིན་ཐང་འཚོལ་བའི་ཐབས་ཤེས་ཁོ་ན་ཡིན། རྩོམ་པ་པོ་རྣམས་སྤྱི་ཚོགས་འཚོ་
བར་ཞུགས་པ་ནི་རྒྱ་མཚོར་ནོར་བུ་ལེན་དུ་ཞུགས་པའི་ཚོང་བ་དང་འདྲ་སྟེ་ལ་
ལས་མཚོ་ངོས་ཀྱི་ཉི་འོད་འཚེར་བའི་སྣང་ཚུལ་ཙམ་ལས་གཞན་མཐོང་མི་ཐུབ་པ་
དང༌། ལ་ལ་མཚོ་ངོགས་སུ་ཞུགས་ཏེ་འགྲོན་བུ་འགའ་བཏུས་པ་དང་། ལ་
ལའང་མིང་དོན་མཐུན་པར་འཚོ་བའི་རླབས་ཕྲེང་གི་དཀྱིལ་འཁོར་དུ་ཞུམ་པ་
མེད་པར་དངོས་སུ་ཞུགས་ཤིང་དེ་ལ་དབང་བར་བྱས་ཏེ། གོང་འོག་དང་་
གཡས་ གཡོན། མདུན་རྒྱབ་དང་བླ་འོག་ སོགས་ཀྱི་ཕྱོགས་ དང་མཚམས་སོ་
སོར་བློ་དང་རིག་པས་ལྟ་རྟོག་བྱས་ཏེ་མཐར་ཡིད་དུ་འོང་བའི་བརྗོད་དོན་གྱི་
ནོར་བུ་རིན་པོ་ཆེ་རྙེད་པར་གྱུར། དེ་ཡང་རྣམ་དཔྱོད་ཀྱི་རིག་པས་རྟོག་ཅིང་
དཔྱད་དེ་སྤྱི་ཚོགས་འཚོ་བའི་སྣང་ཚུལ་སྣ་ཚོགས་ཀྱི་ཕྱི་སོབ་རྣམས་སྤངས་ཏེ་མི་
128



8
ཚེའི་ཉམས་རྟོགས་ཀྱི་སྙིང་པོ་ལེན་ཐུབ་པར་བརྩོན་དགོས། དོན་གྲུབ་རྒྱལ་གྱི་
སྙན་རྩོམ་《ལང་ཚོའི་རྦབ་ཆུ་》རུ་ཁ་སང་གི་བ་ཚྭའི་ཆུ་ཡིས་དེ་རིང་གི་སྐོམ་མི་
གསོ་ཞེས་པའི་ཚིག་ངོས་ཀྱི་དོན་གོ་སླ་ལ། དེ་ཡང་ཁ་སང་དང་དེ་རིང་བྱ་བའི་
ཤུགས་བསྟན་གྱི་དོན་ནི་ཁ་སང་ཞེས་གནའ་དང་སྔ་རབས་ཀྱི་དོན་གྱི་དཔེ་དང་
དེ་རིང་ཞེས་པ་དེང་གི་དུས་ཀྱི་དཔེར་བཀོད་པ། བ་ཚྭའི་ཆུ་ཞེས་པས་སྲོལ་
རྒྱུན་གྱི་བསམ་བློ་དང་གོམས་གཤིས་བསྟན་པ་དང་དེ་རིང་གི་དེང་རབས་ཀྱི་སྤྱི་
ཚོགས་གསར་བའི་དགོས་འདོད་ཀྱི་དོན་གྱི་དཔེར་བཀོད་པར་སྙམ། དེང་
སྐབས་ཀྱི་བོད་ཀྱི་སྤྱི་ཚོགས་ལ་མཚོན་ན་ཕ་མེས་ཀྱི་སྲོལ་རྒྱུན་གྱི་བསམ་བློ་ཡིས་སྤྱི་
ཚོགས་གསར་བའི་གཞོན་ནུ་རྣམས་ཀྱི་དགོས་འདོད་ཀྱི་སྐོམ་པ་འཇོ་མི་ཐུབ་པའི་
དངོས་ཡོད་ཀྱི་འགལ་འདུ་དྲག་པོ་དེ་སྙན་ཚིག་གི་ལམ་ནས་གསལ་བོར་བསྟན་པ་
དང་དེང་གི་གཞོན་ནུ་རྣམས་སྤྱི་ཚོགས་གསར་རྙིང་བརྗེ་སྤོར་གྱི་བྱེད་མཚམས་སུ་
གནས་པས་སྲོལ་རྒྱུན་གྱིས་དགོས་འདོད་འཇོ་མི་ནུས་པ་དང་བསམ་བློ་གསར་པ་
མ་བྱུང་བའི་སྐྱ་ཟད་སྔོ་གཏུག་གི་སྐབས་ཀྱི་སྡུག་བསྔལ་གྱི་རང་བཞིན་མཚོན་ཡོད།
དེ་ཡང་ལུའུ་ཞུན་གྱི་《 ཀི་འབོད་》ཅེས་པ་དང་《 སོམ་ཉིའི་རྒྱུར་ཚུད་པ་》ཞེས་པར་
རྩོམ་པ་པོས་མི་རིགས་ཀྱི་བསམ་པའི་འདུ་ཤེས་དང་མི་རིགས་ཀྱི་ལས་དབང་ལ་
སེམས་སྐྱོ་བའི་འདུ་ཤེས་མངོན་པར་མཚོན་པ་མ་ཟད་ཁོང་གིས་ཞིང་བ་རྣམས་ཀྱི་
འཚོ་བ་ལ་ཐུགས་ཁུར་དང་གོ་རྟོགས་སད་བཞིན་པའི་ཤེས་ཡོན་ཅན་རྣམས་ལ་རེ་
འདུན་ཆེན་པོ་བཅངས་པ་མངོན་པར་མཚོན་ཡོད། 《ཀི་འབོད་》དང་《 སོམ་
ཉིའི་རྒྱར་ཚུད་པ་》ཞེས་པའི་རྩོམ་དེ་དག་ལས་སྤྱི་ཚོགས་ དང་མི་ཚེའི་དོན་ལ་
མངོན་སུམ་གྱི་མྱོང་རྟོགས་དང་བློ་དང་རིག་པས་དཔྱད་པའི་སྒོ་ནས་སྐྱེ་བོ་ཀུན་
གྱི་རྣམ་དག་གི་རིག་པ་སད་པར་ལྕག་འདེབས་ཀྱི་ནུས་པ་བཏོན་པ་དང་ཤུགས་
རྐྱེན་ཟབ་མོ་བཞག་ཡོད། དེས་ལྔ་བཞིའི་སྐབས་ཀྱི་རྩོམ་རིག་གསར་རྙིང་
འགལ་ཟླར་གྱུར་བའི་གཞི་ལས་སྒྲུང་རྩོམ་གསར་བ་རྩོམ་པའི་ཐོག་མའི་སྲོལ་་
འབྱེད་པའི་ལོ་རྒྱུས་ཀྱི་དོན་སྙིང་ལྡན་པའི་བགྲོད་ལམ་གསར་པ་གསར་བཏོད་
བྱས་ཡོད།
129



ཐུན་མོང་མ་ཡིན་པའི་དབང་ཤེས་ཀྱི་སྟོབས་དང་རྣམ་དཔྱོད་རིག་པའི་
སྟོབས། མངོན་སུམ་མིག་ཤེས་ཀྱི་རིག་རྟོག་བཅས་ནི་རྩོམ་པ་པོས་མཛེས་རྟོག་
གི་ཉམས་མྱོང་དང་ཆགས་སྡང་གི་ཉམས་ལེན་དངོས་ལས་རྙེད་པའི་སྤྱི་ཚོགས་
དང་མི་ཚེ་ཡི་རིན་ཐང་གི་ཉམས་རྟོགས་དངོས་ཡིན། དེ་ཡང་གཞན་ལས་ལྷག་
པའི་ སྒྱུ་ རྩལ་ གསར་ སྐྲུན་ གྱི་ རྣམ་ རིག་ དང༌ བློ་ སྟོབས་ མངོན་ པར་ ཐོན་ ལ།
གཞན་དབང་དང་གཞན་ལ་ལད་ཟློས་བྱེད་པའི་གྲིབ་གཟུགས་སུ་གྱུར་བའི་སྒྱུ་
རྩལ་པ་ཐ་མའི་རྣམ་ཐར་ཡོངས་སུ་སྤངས་ཤིང་རང་གཤིས་ཀྱི་ཁྱད་ཆོས་མངོན་
པར་གསལ་ལ་ཐུན་མིན་ གསར་སྐྲུན་གྱི་རྣམ་རིག་དང་བློ་སྟོབས་མངོན་པར་་
བརྡོལ་ངེས། །
ཐུན་མིན་གསར་སྐྲུན་གྱི་མཛེས་པ་སྒྱུ་རྩལ་གྱི་གསར་སྐྲུན་རང་བཞིན་གྱི་
སྦྱོར་བཀོད་བྱེད་སྟངས་དང་རྣམ་པའི་ཕྱོགས་ཡོངས་ནས་མངོན་པར་གྲུབ་པ་
ཞིག་ཡིན། པཱར་ཀྲ་ཁོས་སྒྱུ་རྩལ་གསར་སྐྲུན་གྱི་ལས་འགན་ནི་མིང་དང་ཐ་སྙད་
བརྡ་ སོགས་རྩིས་རིག་གི་ མཉམ་བྱའི་ རྩིས་ ཕྲེང་གི་ དཔེ་ལྟར་བཀོད་སྒྲིག་བྱེད་
དགོས་པ་ཙམ་ལས་དོན་དངོས་ཐག་གཅོད་མི་ནུས་སོ་ཞེས་དཔེ་བསྟན་ནས་
གསུངས་པའི་དགོངས་དོན་ནི་རྩོམ་རིག་སྒྱུ་རྩལ་གྱི་བསྟན་བཅོས་དང་ཚན་རིག་
ཞིབ་ འཇུག་ གི་ གསུང་ རྩོམ་ བར་ གྱི་ ཁྱད་ པར་ གསལ་ བོར་ གསུངས་ པའོ། །
ཚན་རིག་པས་རྟགས་ཡང་དག་དང་མིང་དང་ཐ་སྙད་ཀྱི་སྦྱོར་བ་ལ་བརྟེན་ནས་
ཕྱིའི་འཇིག་རྟེན་གྱི་བྱ་དངོས་མཐའ་དག་གི་ངོ་བོ་དང་ཆོས་ཉིད་ཡང་དག་བསླུ་
མེད་ཀྱི་སྒོ་ནས་དེའི་ཕྱོགས་ཤིག་གི་ཆོས་ཉིད་དང་བསྡོམས་ཚིག་སྒྲུབ་པར་བརྩོན།
རྩོམ་པ་པོས་ངག་གི་སྦྱོར་བ་ དང་ སྒྲིག་གཞི། རྩོམ་ལུས། མཚོན་བྱེད་ཀྱི་་
ཐབས་དང་རྣམ་པ་བཅས་ཀྱི་དངོས་སྟོབས་ཀྱི་རིག་པའི་ནུས་པ་ལ་བརྟེན་ནས་
བརྗོད་བྱའི་དངོས་པོ་དང་མི་དོན་སྒྱུ་རྩལ་སྣང་བརྙན་དུ་བསྐྲུན་ཏེ་འཇིག་རྟེན་
འཚོ་བའི་བདེ་སྡུག་སྐྱོ་གསུམ་དང་རང་གི་མཛེས་རྟོག་གི་ཕུགས་བསམ་མངོན་
པར་མཚོན་ནོ། །
རྩོམ་པ་པོས་རང་གི་སྤྱི་ཚོགས་འཚོ་བའི་ཉམས་མྱོང་དང་མི་ཚེའི་ལྟ་བ་
j
13)



རྣམས་བསྟན་བཅོས་ཀྱི་སྣང་བརྙན་སྐྲུན་བྱེད་ཀྱི་མིང་དང་ཐ་སྙད་ཀྱི་སྦྱོར་བའི་
ཤུགས་སུ་སྦས་ཏེ་བརྗོད་བྱ་སྤྱི་ཚོགས་འཚོ་བའི་སྣང་ཚུལ་དང་ལྷུན་གྲུབ་ཏུ་མཚོན་
ནོ། །
སྒྱུ་རྩལ་བསྟན་བཅོས་ཀློག་པ་པོར་མཚམས་སྦྱོར་དྲིལ་བསྒྲགས་བྱེད་རྒྱུ་ནི་
བརྡ་སྦྱོར་གྱི་ཐབས་ཤེས་དང་ལག་རྩལ་གྱི་རྣམ་པ་ངེས་ཅན་ཞིག་ལ་བརྟེན་དགོས་
ཏེ། རྩོམ་པ་པོ་སོ་ སོའི་མཚམས་སྦྱོར་གྱི་ཐབས་ཤེས་ སོ་ སོར་མངོན་པ་དང་།
རང་གཤིས་ཀྱི་ཁྱད་ཆོས་དང་གསར་རྩོམ་རང་བཞིན་གྱི་མཐུ་ནུས་ཀྱང་སོ་སོར་
མངོན་པ། སྒྱུ་རྩལ་བརྡ་སྦྱོར་བྱེད་སྐབས་རྩོམ་པ་པོས་སྤྱི་ཚོགས་འཚོ་བ་དང་
ཀློག་མཁན་རྣམས་ཀྱིས་བཏོན་པའི་དགོས་འདོད་དམ་རེ་མོས་ལ་ནན་ཏན་གྱིས་
དོ་སྣང་དང་དག་ཐེར་བྱས་ཏེ་ཀུན་སློང་རྣམ་དག་གི་སྒོ་ནས་ ཀློག་མཁན་མང་
ཚོགས་ཀྱི་བློ་དང་རིག་པ་གསར་དུ་སྐྱེད་པར་འབོད་སྐུལ་དང་སྒྱུ་རྩལ་བརྡ་སྦྱོར་
གྱི་ཐབས་དང་རྣམ་པ་ལེགས་སྒྲིག་བྱས་ནས་ཕུན་སུམ་ཚོགས་པ་ཞིག་ཏུ་བཏང་སྟེ་
སྒྱུ་རྩལ་བརྡ་སྦྱོར་གྱི་ནུས་པ་རིམ་བཞིན་ཇེ་མཐོར་ཡོང་བར་བརྩོན་ནོ། །
༢. རྩོམ་པ་པོའི་མཛེས་རྟོག་གི་ཆ་རྐྱེན། རྩོམ་རིག་གི་མཛེས་རྟོག་རང་
བཞིན་མངོན་པར་འདོན་པ་དང་སྒྱུ་རྩལ་གྱི་འཕྲུལ་ནུས་སྟོབས་ལྡན་དུ་སྤེལ་བར་
ཐོག་མར་རྩོམ་པ་པོར་མཛེས་རྟོག་གི་ཆ་རྐྱེན་འཛོམས་དགོས་སོ། །
(༡)མཛེས་པར་རྟོག་པའི་དབང་ཁམས་ཀྱི་རིག་པ་ཆ་ཚང་བར་ལྡན་་
དགོས། མཛེས་རྟོག་དབང་ཁམས་ཀྱི་རིག་པའི་གྲུབ་ཚུལ་ཞེས་པ་མཛེས་རྟོག་
དབང་ཁམས་ཀྱི་རིག་པའི་གྲུབ་ཆ་(མཛེས་རྟོག་གི་ཕུགས་བསམ་དང་མཛེས་རྟོག་གི་བྲོ་ཉམས་
དང༌། མཛེས་རྟོག་གི་ཆགས་སྡང་དང༌། མཛེས་རྟོག་གི་རྟོག་སྣང་སོགས་འདུས་པ།)སོ་སོ་དང་དེ་
དག་ཐུན་མོང་གི་སྐྱེ་མཆེད་ཀྱི་ནུས་པ་སྣ་ཚོགས་འདོན་སྟངས་ཀྱི་རྣམ་པ་དང་
ཐབས་ཤེས་ཁྱད་པར་བ་ཞིག་ལ་བྱའོ། ། མི་རྣམས་ཀྱི་མཛེས་རྟོག་གི་དབང་
ཁམས་ནི་སྤྱི་ཚོགས་ལོ་རྒྱུས་ཀྱི་དུས་ཡུན་རིང་པོའི་བག་ཆགས་ཀྱི་རྐྱེན་ལས་ཐོན་
པའི་དངོས་སྟོབས་ཤིག་ཡིན། མི་སྒེར་ལ་མཚོན་ན། དུས་ཡུན་རིང་པོའི་
སྲོལ་རྒྱུན་རིག་གནས་ཀྱི་བག་ཆགས་དང་མཛེས་རྟོག་གི་སློབ་གཉེར་དང་ལག་
f31



ལེན་གྱི་བྱ་བཞག་དངོས་ལས་ཐོན་པའི་འདུ་འཛིན་ལྟ་བའི་འབྲས་བུ་ཞིག་ཡིན།
མཛེས་རྟོག་དབང་ཁམས་ཀྱི་རིག་པའི་སྐྱེ་མཆེད་ཐུན་མོང་མ་ཡིན་པ་དེ་དག་ལས་
རང་གི་དབང་ཁམས་ལ་རིག་པའི་འགྲོ་སྲོལ་གྱི་གཞི་ཞིག་ཆགས་ཏེ་དུས་དང་རྣམ་
པ་ཀུན་ཏུ་ཁོང་རང་གི་མོས་འདོད་དང་གོམས་གཤིས་ཀྱི་སྲོལ་ལ་བརྟེན་ནས་ཕྱི་
དངོས་པོའི་སྣང་ཚུལ་ལས་ཐོན་པའི་མཛེས་པ་སྣ་ཚོགས་ལ་ཕྱོགས་ཡོངས་ནས་
ཉམས་སུ་ལེན་པ་དང་མྱོང་རྟོགས་ཀྱི་སྒོ་ནས་ངོས་ལེན་ཚུར་སྡུད་ཀྱི་སྤང་བླང་
བྱེད་དགོས།
དབང་ཁམས་ལ་སྐྱོན་མེད་པ་དང་ལུས་ལང་ཚོ་དར་ཞིང་རྒྱས་པ། རྣམ་
དཔྱོད་ཀྱི་རིག་པ་གསལ་ཞིང་སྐྱེན་པ་ཞིག་འཛོམས་དགོས་པར་སྨོས་མ་དགོས་
སོ། །དེ་ཡང་དབང་ཁམས་ཀྱི་རིག་པའི་སྐྱེ་མཆེད་དེ་དག་འཛོམས་པ་ཙམ་གྱིས་
མི་ཆོག་སྟེ་དེ་ལ་མཛེས་རྟོག་ལག་ལེན་གྱི་སྦྱངས་པ་ལས་སྐྱེས་པའི་མཛེས་རྟོག་གི་
རིག་པའི་སྐྱེ་མཆེད་ངེས་པར་མངའ་དགོས་པ་ཤིན་ཏུ་གལ་ཆེའོ། ། མཛེས་རྟོག་
གསར་སྐྲུན་མཁན་རྩོམ་པ་པོ་ལ་སྒོས་སུ་མཛེས་རྟོག་གི་རིག་པའི་ སྟོབས་དང་
མཛེས་རྟོག་གི་ཆུ་ཚད་ཅུང་ཙམ་མཐོ་ཤོས་ཤིག་ལྡན་དགོས་པ་མ་ཟད། དེ་
བཞིན་དུ་སྤྱི་ཚོགས་ལོ་རྒྱུས་ཀྱི་ཉམས་མྱོང་ཕུན་སུམ་ཚོགས་པ་དང་མཐོང་ཐོས་ཀྱི་
ཤེས་རྒྱ་ཆེ་དགོས་པ་དང་། རྩོམ་རིག་སྒྱུ་རྩལ་གྱི་ཆོས་ཉིད་དང་རང་བཞིན་ལ་
ནང་བྱན་ཆུད་པ་ཞིག་ཡོང་བར་འབད་བརྩོན་བྱེད་དགོས་ཤིང་། ཟླ་བ་སྟོང་
ཕྲག་ཅིག་ཅར་དུ་རྫིང་བུ་གཅིག་ ཏུ་སྣང་བ་ལྟ་བུའི་ནང་སེམས་ཀྱི་འགྱུར་བ་
བསམ་གྱིས་མི་ཁྱབ་པ་ལས་ཁབ་ལེན་རྡོ་ཡིས་ལྕགས་ཕྱེ་ལེན་པ་བཞིན་སྙིང་བོ་
ལས་ཡང་སྙིང་འཛིན་མཁས་ པར་བྱས་ཏེ་ སླར་ཡང་དེ་དག་དངོས་པོའི་ཚུལ་
ལུགས་དང་མཐུན་པར་སྒྱུ་རྩལ་སྣང་བརྙན་གྱི་ཉམས་དང་འགྱུར་བ་ཕུན་སུམ་
ཚོགས་པ་གསར་སྐྲུན་བྱེད་པར་བརྩོན་དགོས། །
(༣)མཛེས་རྟོག་གསར་ སྐྲུན་ གྱི་ སེམས་ཁམས་ལེགས་པར་ལྡན་དགོས།
བློ་སེམས་ཏེ་བརྟན་ཆགས་སུ་གནས་པའི་ནང་སེམས་ཀྱི་འདུ་འཛིན་གྱི་སེམས་
ཁམས་ལ་བྱའོ། ། མཛེས་རྟོག་གི་སེམས་ཁམས་ལེགས་པར་ལྡན་པ་ནི་མཛེས་
132



པར་རྟོག་པའི་སྔ་ལོགས་སུའམ་མཛེས་རྟོག་གི་ལག་ལེན་དངོས་སུ་སེམས་བག་
ཕེབས་ཤིང་སྤྲོ་སྣང་དུ་གནས་པའི་ཚུལ་ལ་བྱའོ། ། སེམས་ཁམས་བག་ཕེབས་
དྲང་པོར་མ་གནས་ན་བློའི་སྣང་བ་ལོག་པར་འབྱུང་སྟེ། འཇིགས་སྐྲག་དང་
སྡུག་བསྔལ་གྱི་དབང་དུ་ སོང་ན་མཛེས་རྟོག་གི་ སྣང་བ་ ཡང་དག་མི་སྐྱེས་ཏེ།
མར་ཁེ་སིས། དངོས་ཡོད་ཀྱི་འདོད་ཡོན་རགས་རྩུབ་ཀྱི་དབང་དུ་སོང་བའི་
དབང་ཤེས་ལ་དངོས་དོན་གྱི་སྣང་བའང་རིགས་རྩུབ་ལས་མི་སྐྱེས་པ་དང་བཀྲེས་
ལྟོགས་ཀྱིས་མནར་བའི་མི་ལ་མཚོན་ན་བཟའ་བཏུང་དེ་སུར་གཏོགས་པའི་ཚུལ་
ལ་མི་བསམ་པར་དེ་ཟ་རུང་བའི་དོན་ཁོ་ན་བསམ་པ་དང་། དབུལ་ཕོངས་
ཀྱིས་གདུངས་པའི་དབུལ་པོ་ལ་མཛེས་ཤིང་སྡུག་པའི་ཡུལ་ལྗོངས་ཀྱི་མཛེས་རིས་
མཐོང་རུང་མཛེས་སྣང་མི་སྐྱེས་ཏེ། གཏེར་རྫས་ཉོ་ཚོང་བྱེད་པའི་ཚོང་བས་
གཏེར་རྫས་ཀྱི་ཚོང་ལས་རིན་ཐང་མཐོང་བ་ལས་དེའི་མཛེས་རྟོག་གི་རིན་ཐང་
མཐོང་མི་ཐུབ་པའོ་ཞེས་གསུངས་པ་ལྟ་བུས་མཛེས་རྟོག་གི་སེམས་ཁམས་དང་
ཕྱི་དངོས་པོའི་རྐྱེན་གྱི་འབྲེལ་བ་གསལ་པོར་བསྟན། སྤྱིར་མཛེས་རྟོག་གསར་
སྐྲུན་ལ་ཐོག་མར་འཚོ་གནས་ཀྱི་ཆ་རྐྱེན་རྒྱུན་ལྡན་ཞིག་འཛོམས་དགོས་པ་དང་དེ་
ལས་དབང་ཁམས་བདེ་ཐང་དུ་གནས་ཤིང་ཡིད་ཁམས་ཀྱི་རྣམ་རིག་ཀྱང་ལེགས་
པར་སྐྱེས་ཤིང་གསལ་ན་མཛེས་རྟོག་གསར་སྐྲུན་གྱི་རིག་སྟོབས་ཀྱང་རྒྱ་ཆེར་སྐྱེད་
ངེས་སོ། །
མཛེས་རྟོག་གི་སེམས་ཁམས་ལེགས་པར་སྐྱེད་པའི་རྩ་བའི་གནད་དོན་ནི་
མི་རྣམས་བཤུ་གཞོག་དང་བྲན་གཡོག་ལམ་ལུགས་ཀྱི་གནས་ལས་ བཅིངས་་་་
བཀྲོལ་ཐོབ་སྟེ་སྤྱི་ཚོགས་ཀྱི་བདག་པོར་གྱུར་ནས་དངོས་པོའི་ལོངས་སྤྱོད་ཀྱི་ཆ་
རྐྱེན་དང་བསམ་པའི་ལོངས་སྤྱོད་ཀྱི་མཐུན་རྐྱེན་ཕུན་སུམ་ཚོགས་པར་སྦྱོར་བ་
དང༌། བདེ་སྐྱིད་དང་བག་ཕེབས། འོས་མཐུན་དམངས་གཙོར་འོང་བའི་
འཚོ་བའི་རྣམ་པ་ཞིག་བསྐྲུན་ཏེ་རྩོམ་པ་པོའི་གནས་བབ་ངན་པའི་རྐྱེན་ངན་གྱི་
བཀག་རྒྱ་སྣ་ཚོགས་ལས་ཐར་ཐབས་བྱས་ནས་སྲོལ་རྒྱུན་དང་གསར་བྱུང་གི་
བསམ་པའི་རྐྱེན་སྣ་ཚོགས་ཀྱི་ཁུར་ལྗིད་པ་དང་གུ་དོག་ཐ་མལ་བའི་སྲེད་ཐག་
133



གིས་འཆིང་རྒྱ་སོགས་ལས་རྣམ་ པར་ འགྲོལ་ པར་ རོགས་ རམ་ བྱེད་ དགོས་ཏེ།
ཁོ་ཚོའི་སེམས་རྒྱ་ཇེ་ཆེ་དང་རྟོགས་པ་ཇེ་མཐོ། བློ་དང་རིག་པ་ཇེ་གསལ་དང་
ཇེ་རྣོ། ཉན་བྱེད་ཀྱི་རྣ་དབང་ཡང་ཇེ་རིང་དང་ཇེ་ གསལ། མཛེས་རྟོག་་
གསར་སྐྲུན་གྱི་རིག་སྟོབས་ཇེ་ཆེར་སྐྱེད་པ་དང་སེམས་ཁམས་བག་ཕེབས་སུ་ཡོང་
བ་བཅས་ཀྱི་མཐུན་རྐྱེན་ཕུན་སུམ་ཚོགས་པར་སྦྱོར་དགོས་པའི་ཕྱིར་རོ། །
(༣) བསྟན་བཅོས་དང་ཀློག་པ་པོའི་བར་ལ་མཛེས་རྟོག་མཚམས་སྦྱོར་གྱི་
འབྲེལ་བ་འཛུགས་དགོས། རྩོམ་རིག་སྒྱུ་རྩལ་གྱི་མཛེས་རྟོག་ནི་བསྟན་བཅོས་
ཀྱི་མཛེས་རྟོག་གི་རིན་ཐང་ནང་སེམས་ཀྱི་རང་བཞིན་ཏུ་བཀོད་དེ་ཀློག་པ་པོའི་
རྒྱུད་ཀྱི་མཛེས་རྟོག་གི་རིག་པ་སློང་བར་བསྐྲུན་ཏེ་ཕན་ཚུན་ལྡོག་འགྲོའི་ཕྱོགས་
གཉིས་ཀྱི་བརྒྱུད་རིམ་ལྡན་པའི་མཛེས་རྟོག་གི་ལག་ལེན་དངོས་ཀྱི་ཁྲོད་ནས་ཕན་
ཚུན་མཐུན་པར་སྦྱོར་དགོས། ཀློག་པ་པོས་དངོས་ སུ་ བསྟན་བཅོས་ ལ་་་་་་་
གཟིགས་པའི་སྐབས་སུ་ དེའི་མིང་དང་ཐ་སྙད་ཀྱི་དོན་རྣམས་ནང་ སེམས་སུ་་
མངོན་པར་གྲོལ་ཞིང་སྣང་བ་དང་ཡིད་ཀྱི་མཛེས་པའི་བརྡ་དང་ ཕན་ཚུན་ངོ་
འཕྲོད་ པར་ གྱུར་ ན་ མཛེས་རྟོག་ གི་ སྣང་ བ་ ཕུན་ སུམ་ ཚོགས་ པར་ སྣང་ ཞིང་
ཡིད་ཀྱི་འགྱུར་བའི་རླབས་ཕྲེང་གཡོ་ཞིང་ཕྱི་དངོས་པོའི་འཇིག་རྟེན་དང་ནང་
སེམས་ཀྱི་འཇིག་རྟེན་གཉིས་ངོ་འཕྲོད་ཅིང་གཅིག་གྱུར་དུ་འོངས་ངེས་སོ། །
རྩོམ་རིག་བསྟན་བཅོས་དང་ཀློག་པ་པོའི་འབྲེལ་བ་ནི་འགྱུར་མེད་བརྟན་
ཆགས་ཤིག་མ་ཡིན་པར་འཕོ་འགྱུར་དང་འཕེལ་རྒྱས་སུ་འགྲོ་བཞིན་པས་དེ་དག་
ཕན་ཚུན་དུས་དང་རྣམ་པ་ཀུན་ཏུ་ཡོངས་སུ་མཐུན་པར་མི་གནས་ཏེ། སྐབས་
འགར་མཐུན་པར་འོང་ལ་སྐབས་འགར་འགལ་བ་དང༌། ཕན་ཚུན་དེ་བཞིན་
གྱི་འབྲེལ་བའི་ངང་དུ་གནས་ ཤིང་སྤེལ། དཔེར་ན་རྩོམ་རིག་ལོ་རྒྱུས་ སྟེང་་
གནས་ཚུལ་དེ་འདྲ་རྟག་ཏུ་འབྱུང་སྟེ། བསྟན་བཅོས་ཕལ་པ་དང་ཐ་ན་དམན་
རབས་དག་ལ་ཆེས་ཆེར་དགའ་བསུ་ཐོབ་པ། དུས་རབས་ཀྱི་རྟགས་མཚན་དུ་
གྱུར་བའི་ཚད་ལྡན་གྱི་བསྟན་བཅོས་ཕུལ་དུ་བྱུང་བ་ལ་དགའ་བསུ་མི་བྱེད་ཅིང་
གོ་བ་ཡང་དག་མི་ལོན་པར་སྐབས་ཞིག་ལ་སྣང་མེད་འོས་མིན་གྱི་གནས་སུ་ལུས་
_134



པ། གནས་ཚུལ་དེ་དག་འབྱུང་རྐྱེན་ཕྱོགས་ཡོངས་ལ་ངེས་ཏེ། དཔེར་ན་ལོ་
རྒྱུས་དང་སྲོལ་རྒྱུན་གྱི་འགོག་རྐྱེན་གྱིས་ཀློག་མཁན་རྣམས་ཀྱི་རིག་གནས་སྦྱོང་བ་
ཞན་པ་དང་མཛེས་རྟོག་གི་མོས་པའི་ཚད་དམའ་བ་ལྟ་བུ་དང་། བསྟན་བཅོས་
ཁ་ཤས་ཀྱང་ཀློག་མཁན་ཁག་ཅིག་གི་བློ་ཁ་དང་མི་མཐུན་པ། ཡང་ན་ཀློག་པ་
པོའི་མཛེས་རྟོག་གོམས་སྲོལ་གྱི་དབང་གིས་རྩོམ་པ་པོ་ཕུལ་བྱུང་བ་འགས་སྒྱུ་རྩལ་
མཚོན་སྟངས་ཀྱི་རྣམ་པ་གསར་བ་འཚོལ་ཞིབ་དང་གསར་སྐྲུན་བྱས་པའི་ཚད་
ཅུང་ཟད་མཐོ་བས་བསྟན་བཅོས་ལ་ལམ་སང་ལྟ་ཀློག་གི་གོམས་རྒྱུས་མི་ལོན་པས་
དེའི་བསམ་བློ་དང་སྒྱུ་རྩལ་གྱི་མཛེས་ཆ་གསར་བ་ལེགས་པར་རྟོགས་མི་ཐུབ་པ་
བཅས་དང་། དེའི་རྒྱུ་མཚན་རྩོམ་པ་པོའི་ཕྱོགས་ནས་བཤད་ན་རྩོམ་པ་པོས་
རིག་གནས་ཀྱི་སྦྱོང་སྟོབས་ཞན་པའི་ཀློག་མཁན་རྣམས་ཀྱི་མཛེས་རྟོག་གི་གོམས་
གཤིས་དང་ངོས་ལེན་གྱི་རིག་སྟོབས། སྐབས་དེའི་སྤྱི་ཚོགས་ཀྱི་གནས་བབ་
བཅས་ལ་དོ་སྣང་དང་ལྟ་བརྟག་བྱས་པའི་གཞི་ལ་བརྟེན་ནས་གསར་རྩོམ་གྱི་ལས་
ལ་འཇུག་དགོས་ཏེ། ཀློག་པ་པོའི་རེ་བ་དང་སྤྱི་ཚོགས་འཕེལ་རྒྱས་ཀྱི་ཆོས་ཉིད་
ལ་གཞིགས་ནས་སྒྱུ་རྩལ་སྣང་བརྙན་གསར་སྐྲུན་བྱེད་དགོས། ཀློག་མཁན་
ཉུང་ཤས་སྲོལ་རྙིང་གི་གོམས་གཤིས་ཀྱི་བཀག་རྒྱུར་ཆུད་པ་དང་། ལྟ་བ་ལོག་
པའི་མཛེས་རྟོག་གི་དགོས་འདོད་དང་མཐུན་ཐབས་གཏན་ནས་བྱེད་མི་རུང་ངོ༌།
རྟོག་དཔྱོད་འཚོལ་ཞིབ་དང་གསར་སྐྲུན་གྱི་ལས་ལ་རྟག་ཏུ་བརྩོན་པའི་སྒོ་ནས་
རང་གི་ལུས་ངག་ཡིད་གསུམ་གྱི་རྩོལ་བ་ལ་བརྟེན་ནས་ཁོ་ཚོའི་མཛེས་རྟོག་གི་
སེམས་ཁམས་ལེགས་བཅོས་བྱེད་པར་རོགས་སྐྱོར་བྱེད་དགོས། དེ་ཡང་ཀློག་
པ་པོའི་ཆ་ནས་བཤད་ན། ཀློག་མཁན་རྣམས་ཀྱིས་རྟག་ཏུ་རང་གི་མཛེས་རྟོག་
གི་རིག་པའི་ནུས་པ་ལ་ལྟ་བརྟག་བྱེད་དགོས་ཏེ། རང་རྒྱུད་ཀྱི་མཛེས་རྟོག་གི་
རིག་པ་སྒྱིད་ལུག་ཏུ་འགྲོ་བ་དང་མཛེས་རྟོག་གི་དབང་པོ་རྟུལ་པོར་འགྱུར་བ་ལ་
དོགས་ཟོན་བྱེད་དགོས་ཏེ། རྩོམ་གཤིས་ཀྱི་རྣམ་པ་སྣ་ཚོགས་པའི་བསྟན་་་་
བཅོས་ཀྱི་སྒྱུ་རྩལ་སྣང་བརྙན་ལས་མཛེས་རྟོག་གི་ཟས་བཅུད་གསར་བ་མུ་མཐུད་
དུ་སྡུད་ལེན་བྱས་ནས་རང་གི་མཛེས་རྟོག་གི་རིག་པ་སྦྱོང་བརྡར་དང་ལེགས་
135



བཅོས་བྱས་ཏེ། ཕྱི་རོལ་ཡུལ་གྱི་གནས་ཚུལ་གསར་པའི་བབ་དང་བསྟུན་ཐུབ་
པར་བྱེད་པ་དང༌། མཆོག་དམན་བར་གསུམ་གྱི་རྩོམ་རིག་བསྟན་བཅོས་ལ་
གཟིགས་ཞིབ་ཀྱི་མྱོང་རྟོགས་དང་འགྲེལ་བཤད་ཉམས་ལེན་བཅས་ཀྱིས་བརྗོད་
དོན་ལ་གོ་བ་ལེན་པར་སྒྲོ་འདོགས་ཆོད་པར་བྱེད་དགོས། གོང་སྨོས་ཀྱི་ཕྱོགས་
གཉིས་ལ་ཐུན་མོང་གིས་འབད་བརྩོན་བྱས་ན་བསྟན་བཅོས་དང་ཀློག་པ་པོ་ཕན་
ཚུན་མི་མཐུན་པ་ནས་རིམ་བཞིན་མཐུན་པར་འོངས་པ་མ་ཟད། སྔར་ལས་
ལྷག་པའི་དགེ་མཚན་ལ་བརྟེན་ནས་ཡིད་མཐུན་གསར་བའི་གནས་སུ་སླེབས་
ངེས། དེ་བཞིན་དུ་རྩོམ་པ་པོ་དང་བསྟན་བཅོས་དང་ཀློག་པ་པོའི་བར་གྱི་རྩོམ་
རིག་ཧྲིལ་པོའི་ལས་ཀའི་འཁོར་ལོ་འཁོར་ཏེ་རྩོམ་རིག་གི་སྤྱི་ཚོགས་ནུས་པ་དང་
མཛེས་རྟོག་གི་ནུས་པ་ལེགས་པར་འདོན་ནུས་སོ། །
སྣང་
གཉིས་པ། རྩོམ་རིག་གི་མཛེས་རྟོག་རང་བཞིན་དང་།
བརྙན་རང་བཞིན། ཆགས་སྡང་རང་བཞིན་
བཅས་ཀྱི་འབྲེལ་བ་བཤད་པ།
རྩོམ་རིག་ནི་ནང་དོན་ཧ་ཅང་ཕུན་སུམ་ཚོགས་ཤིང་རྒྱ་ཆེ་བའི་རིག་གནས་
ཁྱད་པར་ཞིག་སྟེ། དེ་ལའང་མ་ལག་གི་བརྒྱུད་རིམ་རབ་དང་རིམ་པའི་སྒྲིག་
སྦྱོར་གྱི་གཞི་རྒྱ་ཆེ་བ་ཞིག་ཡོད། དེའི་ངོ་བོའི་བཅད་པའི་རང་བཞིན་གྱིས་
ལོགས་དང་མཚམས་ཀྱི་ཟུར་མང་ཞིང་གོ་རིམ་གྱི་ཕྲེང་རབ་དང་རིམ་པ་ཅན་ཞིག་
ཡིན། དེར་བརྟེན་མི་རྣམས་ཀྱིས་དེའི་ཕྱོགས་དང་མཚམས་སོ་སོ་ནས་བརྟག་
ཅིང་དཔྱད་དེ་བརྗོད་བྱ་དོན་གྱི་མདུད་པ་རེ་རེ་བཞིན་་གྲོལ་ཏེ་མཛེས་རྟོག་གི་
དོན་སྙིང་རྟོགས་པར་བྱེད། ང་ཚོས་གོང་གི་ས་བཅད་འགར་རྩོམ་རིག་གི་སྣང་
བརྙན་རང་བཞིན་དང་ཆགས་སྡང་རང་བཞིན། མཛེས་རྟོག་ རང་བཞིན་་་་
བཅས་ཀྱི་གོ་དོན་དང་ཁྱད་ཆོས་སོགས་ལ་རྟོག་དཔྱོད་བྱས་པ་བཞིན་རྩོམ་རིག་གི་
136



ངོ་བོའི་གྲུབ་ཆ་དེ་དག་ཕན་ཚུན་འབྲེལ་བ་དང་། ཕན་ཚུན་ལྟོས་བཅས་སུ་
གནས་པ་དང་། དེ་དག་གི་ཐུན་མོང་རང་བཞིན་གྱིས་ཕན་ཚུན་གཅིག་གྱུར་
ཡོང་བ་ཞིག་ཏུ་འབྲེལ་དུ་བཅུག་ཡོད། །
དེ་ཡང་ཨུ་རུ་སུའི་མཛེས་རྩལ་རིག་པ་ཁྲེར་ནེ་ཞེ་ཧྥུ་སི་ཅིས། སྤྱིར་མིའི་
བྱ་སྤྱོད་ལ་དམིགས་ཡུལ་ཞིག་ཡོད་དེ་དམིགས་ཡུལ་དེ་ལས་བྱ་སྤྱོད་ཀྱི་ངོ་བོ་གྲུབ་
པའོ་8)ཞེས་གསུངས། ཁོང་གིས་མིའི་རིགས་ཀྱི་བྱ་འགུལ་དང་ཐོན་རྫས་ཡོད་
དོ་ཅོག་གི་ངོ་བོ་ཀུན་ནི་ཐུན་མོང་སྤྱི་ཁྱབ་ཀྱི་དོན་སྙིང་ལྡན་པའི་རྩ་དོན་འདི་ལ་
བརྟེན་ནས་ཚོད་དཔག་དང་གཏན་འཁེལ་བྱས་པར་ངེས་པས་དེ་ཡང་རྩོམ་རིག་
སྒྱུ་རྩལ་གྱི་ངོ་བོ་ལ་དཔྱོད་པར་བསྟེན་དུ་འོས་པའི་རིག་པ་ཞིག་ཏུ་འདོད་པ་ལྟ་
བུའོ། ། ཁྲེར་ནེ་ཞེ་ཧྥུ་སི་ཅི་ཡིས་བསྟན་ པའི་མིའི་རིགས་ཀྱི་བྱ་འགུལ་གྱི་
དམིགས་ཡུལ་རང་ངོས་ནས་དེའི་ངོ་བོ་གཏན་འཁེལ་བྱེད་ཅེས་པའི་བསམ་བློ་
དེས་ང་ཚོར་རྩོམ་རིག་གི་ངོ་བོ་དང་རྩ་བའི་ཁྱད་ཆོས་ལ་རྟོག་ཅིང་དཔྱོད་པར་
རིག་པའི་སྒོ་གླེགས་འབྱེད་པར་སྐུལ་ལྕག་ཐེབས་ངེས་སོ། །
དེ་ཡང་རྩོམ་རིག་གི་རྩ་བའི་དམིགས་ཡུལ་ལ། མར་ཁེ་སིས། སྒྱུ་རྩལ་
གྱི་ཡུལ་རང་ངོས་ནས་སྒྱུ་རྩལ་ལ་རྟོག་ཤེས་པ་དང་མཛེས་པ་ཉམས་སུ་མྱོང་ཤེས་
པའི་མང་ཚོགས་ཀྱིས་གསར་སྐྲུན་བྱས་སོ་9)ཞེས་གསུངས་པ་ལྟ་བུས་རྩོམ་རིག་
སྒྱུ་རྩལ་གྱི་རྩ་བའི་དམིགས་ཡུལ་ནི་མི་རྣམས་ཀྱི་མཛེས་རྟོག་གི་རྩེད་འདོད་འཇོ་
བ་དང་མཛེས་རྟོག་གི་བྲོ་བ་ཉམས་སུ་མྱོང་བ་དང་མཛེས་རྟོག་གསར་སྐྲུན་གྱི་
རིག་སྟོབས་ཀྱང་དེར་བསྟུན་ནས་མཐོ་རུ་སྐྱེད་པའི་ཆོས་ཉིད་གསལ་བོར་བསྟན།
རྒྱུ་མཚན་དེའི་དབང་གིས་མཛེས་རྟོག་གི་རང་བཞིན་དེ་རྩོམ་རིག་གི་རྩ་བའི་རང་
བཞིན་གྱི་ཁྱད་ཆོས་སུ་གྲུབ་པ་དང་། རྩོམ་རིག་གི་ངོ་བོའི་རྩ་བའི་གྲུབ་ཆ་ནི་
གཏན་འཁེལ་ རང་བཞིན་གྱི་གྲུབ་ཆ་ཡིན་པར་བསྟན། མཛེས་རྟོག་རང་་་་་
བཞིན་དང་སྣང་བརྙན་རང་བཞིན། ཆགས་ སྡང་ རང་བཞིན་བཅས་ལ་ཕྱི་
ནང་གི་འབྲེལ་བ་དང་། རྟེན་དང་བརྟེན་པའི་འབྲེལ་བ། གཟུགས་དང་སྐྱེ་
མཆེད་ཀྱི་འབྲེལ་བའམ་རྒྱུ་འབྲས་ཀྱི་འབྲེལ་བ་བཅས་ཀྱི་ཚུལ་དུ་གཅིག་གྱུར་ཏུ་
137



འབྲེལ་བར་ཤེས་དགོས།
གཅིག
མཛེས་རྟོག་རང་བཞིན་དང་སྣང་བརྙན་
རང་བཞིན་གྱི་འབྲེལ་བ།
མཛེས་རྟོག་གི་བྱ་བ་ནི་མཛེས་པར་བརྟག་བྱའི་ཡུལ་ལ་རྟོག་མཁན་ཡུལ་
ཅན་གྱིས་རང་མོས་སུ་མངོན་པར་གཟིགས་ཤིང་རྟོག་པའི་བྱ་བར་ཟེར་རོ། །
མཛེས་པར་བརྟག་བྱའི་ཡུལ་ནི་མངོན་སུམ་བྱེ་བྲག་པ་དང་གསོན་ཉམས་ལྡན་
པའི་སྣང་བརྙན་ལ་བྱ་སྟེ། རང་བྱུང་གི་མཛེས་པ་དང་སྤྱི་ཚོགས་ཀྱི་མཛེས་པ་
རྣམས་རྩོམ་པ་པོས་སྒྱུ་རྩལ་གྱི་མཛེས་པའི་རྣམ་པའམ་མངོན་སུམ་བྱེ་བྲག་པའི་
རང་མཚན་འཛིན་པའི་གཟུགས་སུ་བསྐྲུན་ཏེ་མཚོན་པར་བྱེད་དོ། ། རྩོམ་རིག་
བསྟན་བཅོས་ཀྱིས་ ཀློག་མཁན་རྣམས་ལ་དངོས་མྱོང་ལྟ་བུའི་མངོན་སུམ་པའི་
སྣང་བ་སྟེར་བའི་སྣང་བརྙན་གྱི་རྣམ་པ་ལ་བརྟེན་ནས་སྒྱུ་རྩལ་གྱི་ནུས་པ་མངོན་
པར་འདོན། དེ་ལྟ་བུའི་སྒྱུ་རྩལ་གྱི་ནུས་པ་ལ་གཅིག་ནས་བརྗོད་བྱའི་ནང་དོན་
གྱི་ཆ་ལ་རག་ལས་ཏེ། བརྗོད་བྱའི་དོན་དང་མི་སྣའི་སྣང་བརྙན་གྱི་བཞེངས་
སྐྲུན་ལ་རང་མཚན་བྱེ་བྲག་པའི་རྣམ་པའི་ཉམས་དང་ རང་གཤིས་མངོན་སུམ་
བཞིན་ཐོན་ཞིང་མི་སེམས་འགུགས་པའི་གསོན་ཉམས་ཀྱི་དཔལ་དང་ནུས་པ་
ལྡན་པར་ སྐྲུན་དགོས། དེ་ཡང་མཚོན་བྱེད་རྣམ་པའི་ཆ་ནས་ངེས་པར་དུ་་
མཛེས་རྩལ་གྱི་ཆོས་ཉིད་དང་མཐུན་པར་ཚིག་ཕུན་སུམ་ཚོགས་པའི་སྦྱོར་བ་ལ་
བརྟེན་ནས་ལྟ་འདོད་ཅིང་ཉན་སྤྲོ་བའི་སྒྱུ་རྩལ་སྣང་བརྙན་གསོན་ཉམས་ལྡན་པ་
བསྐྲུན་ཏེ་རྒྱ་ཆེ་བའི་ཀློག་མཁན་མང་ཚོགས་ཀྱི་རེ་འདོད་བསྐང་དགོས།
རྩོམ་རིག་བསྟན་བཅོས་ཀྱི་སྒྱུ་རྩལ་སྣང་བརྙན་ནི་སྤྱིར་བཏང་གི་གཟུགས་
བརྙན་ཙམ་ཞིག་མ་ཡིན་པར་མཛེས་རྟོག་ཕུགས་བསམ་གྱི་ཚེ་སྲོག་གིས་གཏམས་
པའི་ཐུན་མོང་མ་ཡིན་པའི་མཛེས་རྟོག་གི་སྣང་བརྙན་ཞིག་ཡིན། སྤྱིར་བཏང་
138



གི་སྣང་བརྙན་ཏེ་མཚན་ཉིད་རིག་པ་དང་སྤྱི་ཚོགས་ཚན་རིག་གི་རྩོམ་གང་རུང་
དུ་བྱུང་དང་འབྱུང་བཞིན་འདུག་སྟེ། ལ་ལས་སྣང་བརྙན་གྱི་སྒོ་ནས་དཔེ་
བཀོད་པ་དང༌། ལ་ལས་བརྗོད་དོན་སྣང་བརྙན་གྱི་རྣམ་པར་རིས་སུ་འབྲི་བ།
རང་བྱུང་ཚན་རིག་གི་གསུང་རྩོམ་ནང་དུའང་རྟག་ཏུ་འབྱུང་སྟེ་དཔེར་ན་སྐྱེ་
དངོས་རིག་པས་སྲོག་ཆགས་དང་རྩི་ཤིང་གི་རྣམ་པ་རིས་སུ་འབྲི་བ་དང་གཤགས་
ལས་རིག་པས་ལུས་ཁམས་རིས་སུ་འབྲི་བ་ལྟར་གཟུགས་བརྙན་དུ་གྲུབ་ཀྱང་སྒྱུ་
རྩལ་སྣང་བརྙན་དུ་མ་གྲུབ་པ་ལྟ་བུའོ། ། རྩོམ་རིག་གི་སྣང་བརྙན་ནི་མི་རྣམས་
ཀྱི་མཛེས་རྟོག་གི་ཕུགས་བསམ་ཐུན་མོང་མ་ཡིན་པའི་གཞིར་བརྟེན་ནས་རྩོམ་པ་
པོས་རང་གི་མཛེས་རྟོག་གི་ལྟ་བ་དང་རྣམ་དཔྱོད་རིག་པའི་རྩལ་ལས་དྲངས་ནས་
གསར་སྐྲུན་བྱས་པ་ཞིག་དང་། རང་གི་མཛེས་རྟོག་རིན་ཐང་དང་ཉམས་མྱོང་གི་
རྒྱུ་ཕུན་སུམ་ཚོགས་པའི་གཞི་ལ་སྦྱར་བའི་སྒྱུ་རྩལ་གྱི་སྣང་བརྙན་ཁྱད་དུ་འཕགས་
པ་ཞིག་ཡིན། དཔེར་ན་སྦྱར་ལྕང་དཀར་པོ་སྤྱིར་སྐྱེ་དངོས་རིག་པའི་དཔྱོད་
ཡུལ་ཡིན་པས་དེ་སྤྱིར་བཏང་གི་སྣང་བརྙན་ཞིག་ཡིན་ལ། འོན་ཏེ་མའོ་ཏུན་གྱི་
《སྦྱར་ལྕང་དཀར་པོའི་བསྟོད་ཕྱག་》ཅེས་པར་སྦྱར་ལྕང་དཀར་པོ་ཕོ་སྐྱེས་ཆེན་
པོའི་དཔེར་སྦྱར་ནས་ནང་བཅུད་སེམས་ཅན་གྱིས་རང་བྱུང་ཁམས་ཆེན་པོར་
འཐབ་འཛིང་བྱས་པའི་དཔའ་ངར་གྱི་མཛེས་རྟོག་རང་བཞིན་བསྡུས་བརྗོད་ཀྱི་
ཚུལ་དུ་མངོན་པར་མཚོན་ཞིང་བསྟོད་པ་དང་། སྦྱར་ལྕང་དཀར་པོའི་ལྗོན་
ཤིང་གི་དབྱར་དགུན་སྟོན་དཔྱིད་ཀྱི་འགྱུར་ཉམས་རིས་སུ་བྲིས་ཏེ་སྐྱེས་བུ་ཆེན་
པོའི་སྙིང་སྟོབས་དང་སྡུག་རུས་དང་འཐབ་རྩོད་ཀྱི་ཚེ་སྲོག་གི་དཔའ་སྟོབས་ཆེན་
པོ་སྒྱུ་རྩལ་སྣང་བརྙན་གསོན་ཉམས་ལྡན་པར་བསྐྲུན་ཡོད། དཔེ་དེ་བཞིན་དུ་
སྤྲེའུ་ནི་སྲོག་ཆགས་རིག་པའི་གཞལ་བྱའི་ཡུལ་ཡིན་ལ། འོན་ཏེ་སྤྲེའུ་ཧཱ་ནུ་མན་
ཐ་དང་སུན་ཝུའུ་ཁུང་གཉིས་སྤྱིར་བཏང་གི་སྤྲེའུ་གཟུགས་ཙམ་མ་ཡིན་པར་་
མཛེས་རྟོག་རང་བཞིན་གྱི་སྒྱུ་རྩལ་སྣང་བརྙན་དུ་གྲུབ་པས་དེ་དག་ལས་མིའི་
རིགས་ཀྱི་མཛེས་རྟོག་གི་ཕུགས་བསམ་ཕུན་སུམ་ཚོགས་པར་མཚོན་པས་སྤྲེའུ་དེ་
གཉིས་ཀྱི་སྣང་བརྙན་ལ་ཀུན་གྱིས་ལྟ་སྤྲོ་ཞིང་ཉན་དགའ་བའི་སྒྱུ་རྩལ་གྱི་མཛེས་
139



པའི་དཔལ་དུ་ལྟ་ཞིང་གཅེས་སུ་འཛིན་པ་ལྟ་བུའོ། ། །
དེ ར་བརྟེན་རྩོམ་རིག་གི་སྣང་བརྙན་རང་བཞིན་ནི་རྩོམ་རིག་གི་ངོ་བོའི་
གྲུབ་ཆ་མེད་དུ་མི་རུང་བའི་མཛེས་རྟོག་རང་བཞིན་གྱི་རྩ་བའི་གྲུབ་ཆ་ཉིད་དོ། །
གཉིས།
མཛེས་རྟོག་རང་བཞིན་དང་ཆགས་སྡང་
རང་བཞིན་གྱི་འབྲེལ་བ།
རྩོམ་རིག་དང་ཆགས་སྡང་གི་སེམས་གཉིས་འབྲལ་དུ་མེད་དེ། རྩོམ་
རིག་གསར་རྩོམ་གྱི་ཁྱོན་ཡོངས་དང་གཟིགས་ཞིབ་ཀྱི་ལས་ཧྲིལ་པོར་མཚོན་ན་
ནང་སེམས་ཀྱི་ཆགས་པ་དང་སྡང་བ་སྐུལ་སློང་བྱེད་དོ། ། དེ་ནི་ཐུན་མོང་
བའི་ཆགས་སྡང་ཞིག་མ་ཡིན་ཏེ། སྒྱུ་རྩལ་གྱི་མཛེས་རྟོག་གི་ཆགས་སྡང་ཐུན་
མིན་པ་ཞིག་ཡིན། སྒྲ་ཡངས་འཇུག་གི་དོན་གྱི་ཆགས་སྡང་ཞེས་པ་ནི་དགའ་བ་
དང་ཁོང་ཁྲོ་དང༌། མྱ་ངན་དང་སྤྲོ་བ་ལ་སོགས་པའི་ནང་སེམས་ཀྱི་འགྱུར་བ་
སྣ་ཚོགས་ཀྱི་སྤྱི་མཚན་ཞིག་ཡིན། དངོས་ཡོད་སྤྱི་ཚོགས་འཚོ་བའི་ལག་ལེན་གྱི་
ཁྲོད་ནས་མི་རྣམས་ཀྱིས་རང་གི་ཚེ་སྲོག་དང་ལས་དབང་ལ་ཉམས་སུ་རྟོགས་པ་
དང་བསྒྱུར་བཅོས་བྱས་པའི་ལོ་རྒྱུས་གོ་རིམ་དུ་བྱུང་བ་དང་འཕེལ་བ། མཐར་
འཚར་ལོངས་བྱུང་བའི་ སེམས་ཤུགས་དྲག་པོ་ཞིག་ཡིན། ཆགས་སྡང་གི་་་་
སེམས་དེ་ནི་རྩོམ་རིག་སྒྱུ་རྩལ་ ཁོ་ནར་མངའ་བ་ཞིག་མ་ཡིན་པར་རིག་པའི་་
གནས་སྤྱི་ལ་ཁྱབ་ཅིང་མངའ་བ་མ་ཟད་བྱ་སྤྱོད་ཐམས་ཅད་ཆགས་སྡང་གི་སེམས་
ཀྱིས་སྐུལ་ཞིང་བསླངས་པ་ཉིད་དོ། །
རྩོམ་རིག་ནི་མཛེས་རྟོག་གི་ལས་ ཀ་ཞིག་སྟེ། རྩོམ་རིག་གི་ལག་ལེན་
དངོས་ཀྱི་ཆགས་སྡང་གི་སེམས་ཀྱང་མཛེས་རྟོག་གི་སེམས་སུ་སྒྱུར་དགོས་ཏེ།
མཛེས་བརྟོག་གི་ཡུལ་དུ་གྲུབ་པའི་རྩོམ་རིག་གི་སྣང་བརྙན་ནི་རྩོམ་པ་པོའི་མཛེས་
རྟོག་གི་བསམ་པའི་ཆགས་སྡང་དང་མཛེས་རྟོག་ཕུགས་བསམ་དང་མཛེས་རྟོག་
140



གདེང་འཇོག་གི་ལྟ་བ་བཅས་ལས་ མངོན་པར་བསྐྲུན་པའི་མི་གཤིས་ཀྱི་རང་
བཞིན་གཙོར་བཟུང་བའི་སྤྱི་ཚོགས་འཚོ་བའི་མི་ཚེའི་ལས་དབང་སྤྱི་མཚོན་རིས་
ཀྱི་རི་མོའི་སྣང་བརྙན་དུ་སྦྱར་བ་ནི་རྩོམ་པ་པོའི་མཛེས་རྟོག་ཆགས་ སྡང་གི་་
ཕུགས་བསམ་སླར་དངོས་གཟུགས་ཀྱི་རྣམ་པར་བསྐྲུན་པ་ཞིག་ཡིན། མཛེས་
པར་རྟོག་མཁན་ཀློག་པ་པོས་ངེས་པར་དུ་ རང་གི་མཛེས་རྟོག་ཚོགས་སྡང་གི་
ཕུགས་འདུན་ལ་བརྟེན་ནས་བརྟག་བྱ་བསྟན་བཅོས་ཀྱི་སྒྱུ་རྩལ་སྣང་བརྙན་ལ་
མངོན་པར་ཉམས་སུ་མྱངས་ཏེ་རྟོག་པ་དང་། བསམ་པ་དང་། ཆགས་སྡང་
གི་སེམས་རྣམ་པར་སློང་བ་དང་། ཡིད་དུ་སྐྲུན་པ་དང་མཐར་མཛེས་བརྟག་གི་
ཡུལ་དང་འོ་ཆུ་བཞིན་མཐུན་པར་སྣང་བ་བཅས་ཀྱི་མཛེས་རྟོག་ལག་ལེན་དངོས་
ལས་རབ་ཏུ་སྤྲོ་བའི་སྒྱུ་རྩལ་གྱི་དགའ་བདེ་དང་མཛེས་སྣང་བསམ་གྱིས་མི་ཁྱབ་
པར་སྣང་ངོ༌། ། མཛེས་རྟོག་ཆགས་སྡང་གི་སེམས་མ་ཞུགས་པའི་རྩོམ་རིག་
སྣང་བརྙན་ནི་ལང་ཚོའི་དཔལ་ཉམས་ཤིང་རིད་པར་གྱུར་བ་དང་ཚེ་སྲོག་དང་
བྲལ་བའི་རྩྭ་གཟུགས་ལྟར་ཀློག་པ་པོའི་སེམས་འགུགས་མི་ནུས་ཤིང་མཛེས་རྟོག་
གི་སྙིང་པོས་དབེན་པར་འདུག གནའ་ནས་ད་ལྟ་དང་རྒྱལ་ཁབ་ཕྱི་ནང་གི་
རྩོམ་རིག་སྒྱུ་རྩལ་གྱི་སློབ་དཔོན་ཆེན་པོ་རྣམས་ཀྱིས་དུས་དང་རྣམ་པ་ཀུན་ཏུ་
མཛེས་རྟོག་ཆགས་སྡང་གི་སེམས་ཁམས་ནི་རྩོམ་རིག་གི་གནད་ས་གལ་ཆེན་ཞིག་
ཏུ་བསྟན། དེ་ནི་རྩོམ་རིག་སྒྱུ་རྩལ་གྱི་ཚེ་སྲོག་དང་སྟོབས་ཤུགས་མངོན་པར་
འདོན་པའི་འབྱུང་གནས་སུ་གྲུབ་ཡོད། ཆགས་སྡང་གི་རང་བཞིན་རྩོམ་རིག་
གི་ངོ་བོའི་རང་བཞིན་གྱི་རྩ་བར་བཅད་པ་ཧ་ཅང་དོན་ལ་གནས་པ་ཞིག་སྟེ།
མཛེས་རྟོག་རང་བཞིན་གྱིས་དེ་ལ་ཁ་ལོ་དང་ཐག་གཅོད་ཀྱི་ནུས་པ་འདོན་ནོ། །
མདོར་ན་རྩོམ་རིག་གི་མཛེས་རྟོག་རང་བཞིན་དང་ སྣང་བརྙན་རང་་་་
བཞིན། ཆགས་སྡང་རང་བཞིན་གསུམ་གྱི་འབྲེལ་བ་ལ་མཚོན་ན་རྩོམ་རིག་གི་
མཛེས་རྟོག་རང་བཞིན་ནི་སྣང་བརྙན་རང་བཞིན་དང་ཆགས་སྡང་རང་བཞིན་
ལས་ཐོན་པའི་སྒྱུ་རྩལ་སྣང་བརྙན་གྱི་མཛེས་པའི་དཔལ་ཡོན་ལ་བྱའོ། ། སྣང་
བརྙན་རང་བཞིན་དང་ཆགས་སྡང་ རང་བཞིན་ནི་རྩོམ་རིག་གི་རྩ་བའི་རང་་
141



བཞིན་ གཉིས་ ཏེ། དེ་ དག་ ནི་ མཛེས་ རྟོག་ རང་ བཞིན་ གྱི་ རྟེན་ དུ་ གྲུབ་ སྟེ།
གཟུགས་དང་ལུས་རྟེན་གྱི་ཁམས་ལས་མཛེས་པར་རྟོག་པའི་ལང་ཚོའི་དཔལ་
རྒྱས་ཤིང་འབར་བ་དང་སྒྱུ་རྩལ་སྣང་བརྙན་ལས་མི་གཤིས་ཀྱི་རང་བཞིན་ཆགས་
སྡང་གི་སེམས་དང་ལུས་ངག་ཡིད་གསུམ་གྱི་ཉམས་དང་འགྱུར་བ་གསོན་ཉམས་
ལྡན་པའི་ངང་མཛེས་པར་རྟོག་པ་དང༌། མཛེས་པར་རྟོག་པ་ནི་རྩོམ་རིག་གི་
རང་བཞིན་ལ་ངེས་ཤེས་ཀྱི་རྟོགས་པ་རྙེད་པ་ཞིག་ཡིན་ནོ། །
ལེའུ་གཉིས་པ། མཛེས་རྟོག་རང་བཞིན་ནི་རྩོམ་རིག་
གི་སྒྱུ་རྩལ་ནུས་པའི་རྟོགས་པ་གཏིང་
ཟབ་ཏུ་སྐྱེད་པ་ཞིག་ཡིན།
དང་པོ། རྩོམ་རིག་གི་མཛེས་རྟོག་ནུས་པ་
སྣ་ཚོགས་སུ་མངོན་པ།
གཅིག
རྩོམ་རིག་གི་མཛེས་རྟོག་ནུས་པ་སྣ་ཚོགས་ཀྱི་གྲུབ་ཚུལ།
སྤྱི་ཚོགས་སུ་རྩོམ་རིག་བསྟན་བཅོས་བསྒྲགས་པ་ནས་དེའི་སྤྱི་ཚོགས་ཀྱི་
ནུས་པ་མངོན་པར་འདོན་ཞིང༌། ཐོག་མར་རྒྱ་ཆེའི་ཀློག་པ་པོ་རྣམས་ལ་ཞབས་
འདེགས་ཞུ་བ་ནི་རྩོམ་རིག་སྒྱུ་རྩལ་གྱི་སྤྱི་ཚོགས་ནུས་པ་མངོན་པར་འདོན་པའི་
ཐབས་ལམ་ཁོ་ནར་སྣང་། རྩོམ་རིག་གི་སྤྱི་ཚོགས་ནུས་པ་ནི་རྩོམ་རིག་གི་རྩ་
བའི་རང་བཞིན་དང་སྒོས་སུ་མཛེས་རྟོག་རང་བཞིན་གྱི་རྩ་བའི་ཁྱད་ཆོས་དང་
ནུས་པ་ཡིན། མདོར་ན་རྩོམ་རིག་གི་སྤྱི་ཚོགས་ནུས་པ་ནི་རྩོམ་རིག་གི་ཐུན་
མོང་མ་ཡིན་པའི་མཛེས་རྟོག་གི་རྩ་བའི་ནུས་པ་དང་། ཐུན་མོང་མ་ཡིན་པའི་
142



སྒྱུ་རྩལ་སྣང་བརྙན་གྱི་མཛེས་རྟོག་གི་དཔལ་དང་ནུས་པ་ཕུན་སུམ་ཚོགས་པའི་
གཅིག་བསྡུས་རང་བཞིན་ཅན་ཞིག་ཡིན་ཏེ། དེ་ལ་རིགས་གསུམ་དུ་དབྱེ་སྟེ།
༡. རྩོམ་རིག་གི་མཛེས་རྟོག་རྩེད་སྤྲོའི་ནུས་པ། ཕུལ་དུ་བྱུང་བའི་རྩོམ་
རིག་བསྟན་བཅོས་ནི་བརྗོད་བྱ་སྤྱི་ཚོགས་འཚོ་བའི་ནང་དོན་ངེས་ཅན་ཞིག་སྒྱུ་
རྩལ་གྱི་སྒོ་ནས་མཛེས་པར་མཚོན་པ་ཞིག་སྟེ། ཀློག་པ་པོར་མཛེས་རྟོག་གི་འདུ་
ཤེས་དང་ཆགས་སྡང་གི་སེམས་ཡང་དག་ཏུ་སྐྱེད་པར་སྦྱངས་ནས་སྤྱི་ཚོགས་འཚོ་
བའི་མཛེས་བཙོག་ལ་དངོས་མྱོང་དང་དབྱེ་འབྱེད་ཀྱི་རིག་པ་མཐོ་རུ་སྤེལ་ཏེ་སྒྱུ་
རྩལ་གྱི་མཛེས་པའི་དཔལ་ལ་མངོན་པར་རོལ་ཤེས་པ་དང་། བསམ་སྤྱོད་ལ་
སྦྱོང་བ་དང་ཡར་སྐུལ་གྱི་ངང་དུ་རྩེད་སྤྲོ་བག་གཡེང་བཅས་ཀྱི་བདེ་བ་ལ་མངོན་
པར་རོལ་བ་ཞིག་ཡིན། །
དངོས་ཡོད་འཚོ་བའི་ཁྲོད་ཀྱི་མཛེས་པ་ནི་འཕྲལ་ལ་འབྱུང་ཞིང་འཕྲལ་དུ་
ཡལ་འགྲོ་བ་དང་བརྟན་ཆགས་སུ་མ་གྲུབ་པའི་རང་བཞིན་གྱི་སྐྱོན་དུ་མ་མཆིས་
པས་དེས་མི་རྣམས་ལ་མཛེས་རྟོག་གི་ནུས་རྐྱེན་ཙམ་འདོན་པ་ལས་མཛེས་རྟོག་གི་
ཆ་ཡོངས་སུ་རྫོགས་པའི་སྒྱུ་རྩལ་སྣང་བརྙན་གྱི་མཛེས་དཔལ་ནམ་ཡང་མ་ཡིན་ཏེ།
དཔེར་ན་ལུའུ་ཧྲེན་རི་བོའི་རྦབ་ཆུ་དང་ཧང་ཀྲོའུ་ཡི་ནུབ་མཚོ་ཞེས་པ་སྒྱུ་རྩལ་
བསྟན་བཅོས་སུ་བཀོད་པའི་སྣང་བརྙན་མངོན་པར་མཛེས་ སྡུག་ཡིད་དབང་
ཕྲོགས་པར་ལྡན་ལ་འོན་ཏེ་ལུའུ་ཧྲེན་དང་ཧང་ཀྲོའུ་དངོས་ལ་སླེབས་ཞིང་དངོས་
སུ་གནས་སྐོར་ལྟད་མོར་ཕྱིན་ཏེ་མངོན་པར་གཟིགས་ཤིང་ལོངས་སུ་སྤྱོད་ཚེ་དེ་
ལྟར་མ་ཡིན་པར་སྣང་བ། ལི་པའེ་ཡི་《 ལུའུ་ཧྲེན་གྱི་རྦབ་ཆུར་གཟིགས་པ་》
དང་སུའུ་ཧྲིའི་《 ཡུན་ཧུའུ་མཚོ་མོའི་ཞོགས་པར་གནམ་ངོ་ཐང་ལ་ཆར་བ་སྙིལ་》
ཞེས་པ་ནི་རྩོམ་རིག་གི་རྣམ་པར་སྦྱར་བའི་ཡུལ་ལྗོངས་ཀྱི་མཛེས་རིས་མངོན་པར་
བྲིས་པ་དེ་ལ་རྩོམ་པ་པོའི་མཛེས་རྟོག་ཆགས་སྡང་གི་སེམས་ཞུགས་པས་རང་བྱུང་
གི་དུས་དང་གནས་ཀྱི་བཀག་རྒྱ་ལས་རྣམ་པར་བཀྲོལ་བས་དུས་རབས་ནས་དུས་
རབས་སུ་ཀློག་མཁན་མང་ཚོགས་ལ་རང་བྱུང་གི་མཛེས་པའི་དཔལ་ལ་མངོན་
པར་ལོངས་སུ་སྤྱོད་པའི་ཟས་སུ་སྣང་ངོ༌། །
143



དངོས་ཡོད་འཚོ་བའི་ཁྲོད་ཀྱི་མཛེས་པ་ནི་རྣམ་པ་གཅིག་ཏུ་མ་ངེས་པའི་ཡ་
མ་ཟུང་དུ་ཁ་ཐོར་སྣ་ཐོར་དུ་ཞན་པར་གནས་པ་ཞིག་ཡིན། རྩོམ་པ་པོས་སྣང་
ཚུལ་དེ་དག་ཁབ་ལེན་རྡོ་ཡིས་ལྕགས་ཕྱེ་ལེན་པ་བཞིན་གཅིག་བསྡུས་བྱས་ཏེ་སྒྱུ་
རྩལ་གསར་སྐྲུན་གྱི་ཐབས་ཤེས་ལ་བརྟེན་ནས་འཚོ་བའི་སྣང་ཚུལ་ལྟར་མཐོང་
ཐོས་སུ་མངོན་པར་སྣང་བར་གསར་སྐྲུན་བྱས་ཏེ། དེའི་གཅིག་བསྡུས་ཀྱི་ཚད་
མཐོ་ལ་གསོན་ཉམས་ཀྱི་དཔལ་དང་ལྡན་པའི་མཛེས་རྟོག་གི་རིན་ཐང་མངོན་
པར་མཐོ། མཛེས་རྟོག་ཕུགས་བསམ་གྱི་འདོད་པ་དེ་དངོས་ཡོད་འཚོ་བ་ལས་
འཇོ་མི་ནུས་པས་རྩོམ་རིག་བསྟན་བཅོས་ཀྱི་སྒྱུ་རྩལ་མཛེས་པ་ལ་མངོན་པར་རྟོག་
ཅིང་ལོངས་སུ་སྤྱོད་པ་དང༌། གཅེས་སུ་འཛིན་པ། སུན་སྣང་མེད་པར་ཡང་
ཡང་དུ་ལྟ་འདོད་པའི་རྒྱུ་མཚན་ནི་བསྟན་བཅོས་ཀྱི་སྒྱུ་རྩལ་སྣང་བརྙན་གྱིས་སྤྱི་
ཚོགས་འཚོ་བའི་མཛེས་རྟོག་གི་སྙིང་བོ་མཐའ་དག་བསྡུས་ཏེ་སྒྱུ་རྩལ་སྣང་བརྙན་
གསོན་ཉམས་ལྡན་པ་འདི་མངོན་པར་བསྐྲུན་པ་ཤིན་ཏུ་རྨད་དོ། །
རྩོམ་རིག་གི་རྩེད་སྤྲོའི་ནུས་པ་ནི་སྤྱི་ཚོགས་ཚན་རིག་དང་མཚན་ཉིད་རིག་
པའི་གསུང་རྩོམ་ལས་ལྷག་པའི་རྩོམ་རིག་བསྟན་བཅོས་ཀྱི་ཐུན་མིན་གསར་སྐྲུན་
གྱི་རང་བཞིན་ཡིན། སྤྱིར་རྩོམ་རིག་བསྟན་བཅོས་ཀྱི་གཟིགས་ཀློག་ནི་བསམ་
བློའི་སློབ་གསོ་ཐོབ་པའི་དོན་དུ་གཟིགས་རྟོག་གི་ལས་ལ་ཞུགས་པ་མ་ཡིན་པ།
རྩེད་སྤྲོ་དང་ངལ་གསོ་བག་གཡེང་བྱེད་པའི་ཆེད་དུ་རྩོམ་རིག་བསྟན་བཅོས་ལ་
གཟིགས་ཀློག་དང་ ཉམས་ སུ་ མྱོང་ཞིང་རྟོགས་པ། རྒྱལ་ ཁབ་ཕྱི་ནང་དང་་་
གནའ་ནས་ད་ལྟའི་བར་གྱི་རྩོམ་རིག་བསྟན་བཅོས་ཕུལ་དུ་བྱུང་བ་རྣམས་བསྐལ་
བའི་བར་དུ་མི་རབས་ནས་མི་རབས་སུ་ཀློག་མཁན་སོ་སོར་བརྒྱུད་བསྒྲགས་དང་
གཅེས་སུ་འཛིན་པ་དང་། ལྟ་སྤྲོ་ཞིང་ཉན་དགའ་བའི་རྒྱུ་མཚན་གཙོ་བོ་ནི་
སེམས་ཀྱི་ཟས་མཆོག་དེ་དག་ལ་སྒྱུ་རྩལ་གྱི་རྩེད་སྤྲོའི་ནུས་པ་ཕུན་སུམ་ཚོགས་
པས་གཏམས་ཏེ་ལོངས་སུ་སྤྱད་པ་ཉིད་ནས་ཡིད་ལ་བདེ་སྣང་དང་རྩེད་སྤྲོའི་སྐྱིད་
སྣང་རབ་ཏུ་འཁོལ་ཞིང་ལུས་སེམས་ལ་ངལ་གསོའི་བདེ་བ་ཐོབ་ཐུབ་པས་སོ། །
རྩེད་སྤྲོ་ཞེས་པ་ནི་རྩོམ་རིག་གི་སྒྱུ་རྩལ་ནུས་པ་ཐུན་མིན་པ་ཞིག་ཡིན་ལ་
144



དེའི་ངོ་བོའི་རང་བཞིན་གཟབ་ཅིང་ནན་པའི་བརྗོད་སྙིང་དུ་གྲུབ་སྟེ། བསྟན་
བཅོས་སོ་སོའི་རྩེད་སྤྲོའི་ནུས་པ་མངོན་སྟངས་ཀུན་མི་འདྲ་ལ་གཙོ་ཕལ་གྱི་ཁྱད་
ཤིན་ཏུ་ཆེའོ། ། རྩོམ་རིག་གི་རྩེད་སྤྲོའི་ནུས་པ་ནི་མཛེས་རྟོག་སྒྱུ་རྩལ་གྱི་རྩེད་སྤྲོའི་
ནུས་པ་སྟེ། རྩོམ་རིག་གི་རྩེད་སྤྲོའི་བྱ་བ་ནི་མཛེས་རྟོག་གི་ལག་ལེན་དུ་མངོན་
པའི་མཛེས་པར་རྟོག་པའི་རྣམ་རིག་མཐོ་ཤོས་ཤིག་ཡིན། །
རྩོམ་རིག་གི་མཛེས་རྟོག་རྩེད་སྤྲོའི་ནུས་པ་དང་མཐུན་པའི་ ཕྱོགས་་་་་་་
གཏོགས་ཀྱི་རིགས་ལ་སྐྱོ་སངས་དང་དགའ་སྤྲོ་དང་། དྲིན་ལན་འཇལ་བ་་
སོགས་ཀྱི་བསམ་སྦྱོར་གྱི་ནུས་པ་ནི་མཛེས་རྟོག་རྩེད་སྤྲོའི་ནུས་པ་འགྲུབ་བྱེད་ཀྱི་
མ་ལག་གི་གྲུབ་ཆ་དངོས་ཡིན། །
༢. རྩོམ་རིག་གི་མཛེས་རྟོག་གི་རིག་པའི་ནུས་པ། རྩོམ་རིག་བསྟན་
བཅོས་ཕུལ་དུ་བྱུང་བས་སྤྱི་ཚོགས་འཚོ་བ་མངོན་པར་མཚོན་ལ་ཀློག་པ་པོ་རྣམས་
ཀྱིས་དེ་ལས་མིའི་རིགས་ཀྱི་སྤྱི་ཚོགས་ལོ་རྒྱུས་དང་དངོས་ཡོད་གནས་ཚུལ་ལ་ཤེས་
རྟོགས་བྱེད་པ་དང་། གནའ་ནས་ད་ལྟའི་བར་གྱི་དུས་རབས་སོ་སོ་དང་རྒྱལ་
ཁབ་ཕྱི་ནང་། ས་གནས་སོ་སོའི་ཆབ་སྲིད་དཔལ་འབྱོར་གྱི་འཕོ་འགྱུར་དང་
རང་བྱུང་ཡུལ་ལྗོངས་ཀྱི་མཛེས་རིས་དང་། མི་ཆོས་ཚུལ་ལུགས་བཅས་ལ་རྒྱུས་
ལོན་དང་ གོ་བ་ཡོད་ཅིང་། མི་རྣམས་ཀྱི་མཐོང་ཐོས་ཀྱི་ཤེས་རྒྱུ་ཕུན་སུམ་་་
ཚོགས་པར་སྤེལ་བ་དང༌། རྣམ་དཔྱོད་རིག་པའི་ སྒོ་གླེགས་འབྱེད་པ་དང༌།
སྤྱི་ཚོགས་འཚོ་བ་དང་མི་ཚེའི་དོན་སྙིང་ལ་རྟོག་དཔྱོད་དང་ཤེས་རྟོགས་ཀྱི་ནུས་
པ་མཐོ་རུ་འདེགས་པར་མཐུན་རྐྱེན་སྦྱོར་བ་དང་རོགས་སྐྱོར་བསམ་གྱིས་མི་ཁྱབ་
པར་བྱས་སོ། །
རྩོམ་རིག་གིས་སྤྱི་ཚོགས་འཚོ་བ་ཁྱོན་ཡོངས་ནས་སྒྱུ་རྩལ་གྱི་རྣམ་པར་
མཚོན་པ་དང་དེར་ནང་བྱན་ཆུད་ པར་ བྱས་ པ་ལས་ ཤེས་བྱའི་གནས་ལུགས་་
བརྗོད་འདོད་ཀྱི་དམིགས་ཡུལ་མ་ཡིན་པར། བརྗོད་བྱ་སྤྱི་ཚོགས་འཚོ་བ་ལ་
དངོས་སུ་ནང་བྱན་ཆུད་ཐུབ་ན་སྒྱུ་རྩལ་སྣང་བརྙན་གྱིས་ཀློག་མཁན་རྣམས་ལ་
ཤེས་བྱའི་གནས་ཕུན་སུམ་ཚོགས་པ་ཞོར་ནས་ཐོབ་པར་ངེས། རྩོམ་རིག་གིས་
R
145



བརྗོད་བྱ་སྤྱི་ཚོགས་འཚོ་བའི་བདེན་དངོས་རང་བཞིན་སྒྱུ་རྩལ་གྱི་སྒོ་ནས་མངོན་
པར་མཚོན་པ་མ་ཟད། བརྗོད་དོན་གྱི་ཟབ་ཡངས་ཀྱི་ཚད་འཇལ་ཐུབ་ཅིང་
འཇིག་རྟེན་འཚོ་བའི་ཆོས་ཉིད་རྟོགས་པའི་བསྟན་བཅོས་ཀྱི་སྒྱུ་རྩལ་སྣང་བརྙན་
གྱི་ཤུགས་ནས་ཤེས་རྟོགས་ཀྱི་རིག་པ་རྒྱ་ཆེར་སྐྱེད་ངེས། །
ཧྥ་རན་སེའི་མཐའ་དཔྱོད་དངོས་ཡོད་རིང་ལུགས་ཀྱི་སློབ་དཔོན་ཆེན་མོ་
པཱར་ ཀྲ་ཁོ་ ( 1799—1850ལོ་)འཚོ་གནས་ཀྱི་ལོ་ རྒྱུས་དུས་ རབས་ནི་་་་་་་་་
1789ལོའི་ཧྥ་རན་སིའི་འབྱོར་ལྡན་གྲལ་རིམ་གྱི་གསར་བརྗེ་ཆེན་པོའི་རྗེས་ལ་
སྟོབས་ཤུགས་རིམ་བཞིན་ཇེ་ཆེར་འཕེལ་བཞིན་པའི་འབྱོར་ལྡན་གྲལ་རིམ་དང་
སླར་རོ་ལངས་རྒྱག་བཞིན་པའི་བཀས་བཀོད་རྒྱུད་འཛིན་པའི་བར་གྱི་འགལ་
འདུ་ཛ་དྲག་ ཏུ་ལངས་ཏེ་ཁྱོད་ཤི་ང་གསོན་གྱི་འཐབ་རྩོད་ཡང་ཡང་བྱས་ཏེ་་
མཐར་རོ་ལངས་ཀྱི་སྟོབས་ཤུགས་ཕམ་པ་དང་མ་རྩ་རིང་ལུགས་ལ་མཐར་ཐུག་གི་
དུས་རབས་ རང་ བཞིན་ གྱི་ རྒྱལ་ ཁ་ ཐོབ་ པའི་ དུས་ རབས་ ཀྱི་ སྐབས་ ཡིན་ པས།
པཱར་ ཀྲ་ཁོ་ཡིས་ རང་གི་རྩོམ་རིག་བསྟན་བཅོས་ཆེན་པོ་《 འཇིག་རྟེན་ཀུན་ཏུ་
དགའ་བའི་ཟློས་གར་》ཞེས་ པར་ སྒྲུང་རྩོམ་རིང་འབྲིང་ཐུང་གསུམ་དགུ་བཅུ་
ལྷག་ཕྱོགས་བསྒྲིགས་བྱས་པར་ལོ་ངོ་བཅུ་ཕྲག་དུ་མའི་རིང་གི་སྤྱི་ཚོགས་ཀྱི་འགྱུར་
ལྡོག་ཆེན་པོའི་གནས་ཚུལ་གཞིར་བཅོལ་ཏེ། གྲལ་རིམ་ཆེན་པོ་གཉིས་འགལ་
ཟླར་ལངས་ཏེ་འཐབ་རྩོད་ཛ་དྲག་ཏུ་བྱས་པའི་ལོ་རྒྱུས་ཀྱི་བདེ་སྡུག་གཞིར་བཟུང་
སྟེ་སྒྱུ་རྩལ་སྣང་བརྙན་གྱི་རྣམ་པར་སྦྱར་ཞིང་རིས་སུ་ཐོན་པར་བྲིས་ཡོད། མར་
ཁེ་སིས་པཱར་ཀྲ་ཁོའི་《 འཇིག་རྟེན་ཀུན་ཏུ་དགའ་བའི་ཟློས་གར་》ཞེས་པའི་སྤྱི་
ཚོགས་ཀྱི་རིན་ཐང་ལྡན་ཞིང་ཧ་ཅང་གལ་ཆེ་བར་གཟིགས་ཏེ་ཁོང་ནི་སྤྱི་ཚོགས་
རིག་པའི་པཎྜི་ཏ་ཆེན་པོ་ཞིག་རེད་ཅེས་བསྟོད་བསྔགས་མཛད། 1883ལོར་
ཨེན་ཀེ་སིར་སྙུང་གཞི་བྱུང་སྟེ་མལ་དུ་ལུས་པའི་སྐབས་སུའང་བློ་རྩེ་གཅིག་གིས་
པཱར་ཀྲ་ཁོའི་གསུང་རྩོམ་ལ་ནན་གྱིས་གཟིགས་ཤིང་བཀླགས་པ་དང༌། ཁོང་
གིས་ལོ་རཱ་ཧྥ་ར་གུ་ལ་བཏང་བའི་འཕྲིན་ཡིག་ཏུ། ངས་ཕུལ་དུ་བྱུང་བའི་སྐུ་
རྒན་དམ་པ་འདིའི་ཕུན་སུམ་ཚོགས་པའི་བསམ་པའི་དཔལ་ཡོན་ལ་མངོན་པར་
146



ལོངས་སུ་སྤྱོད་བཞིན་ཡོད། (9)ཅེས་བྲིས་པ་ལྟ་བུའོ། །
རྩོམ་རིག་གི་ཤེས་རྟོགས་ཀྱི་ནུས་པ་ནི་མཛེས་རྟོག་གི་ནུས་པའི་ཚུལ་དུ་ཐོན་
ཏེ། ཤེས་རྟོགས་ཀྱི་རིག་པ་འདིའི་སྐྱེད་ཚུལ་སྒྲ་དང་དོན་སྤྱི་དང་མཐའ་གཅོད་
དང༌། རིགས་སྒྲུབ་བཅས་ཀྱི་རིགས་པའི་ངང་གཞལ་བྱའི་ཡུལ་གྱི་རང་བཞིན་
ལ་རྟོག་ཅིང་དཔྱོད་པའི་རྗེས་དཔག་གི་རིག་པའི་སྲོལ་ལུགས་དང་མི་འདྲ་སྟེ།
ཕྱི་དངོས་པོ་ཐད་ཀར་ཉམས་སུ་མྱོང་ཐུབ་པ་ཞིག་མ་ཡིན་ལ་དུས་དང་རྣམ་པ་
ཀུན་ཏུ་སྣང་བརྙན་དང་ཆགས་སྡང་གི་རྒྱུད་དང་སྐད་ཅིག་ཙམ་ཡང་མ་བྲལ་བའི་
མཛེས་རྟོག་གི་ཤེས་པ་ཁྱད་པར་ཞིག་ཡིན། སྔོན་མར་ཁེ་ སིས་བསྔགས་པ་་
བརྗོད་པའི་ས་ཁུ་སི་པེ་ཡའི་ཟློས་གར་འཁྲབ་གཞུང་《 ཨ་རན་སིའི་ཐེ་མཱིན་》ཞེས་
པར་དངུལ་ལོ་ཡི་སྐོར་ལ་ཐེ་མཱིན་གྱིས་རང་གཏམ་གསོན་ཉམས་ལྡན་པ་བརྗོད་
པར་ཆབ་སྲིད་དཔལ་འབྱོར་རིག་པའི་ཐ་སྙད་ཅིག་ཀྱང་མ་བཀོལ་ལ་རིགས་པའི་
གཞུང་ལུགས་ཀྱི་རྣམ་གཞག་ལ་ངེས་པའི་དོན་སྙིང་ཅན་ཞིག་མ་ཡིན་ལ། དེ་
ཡང་བཀླག་བྱའི་བསྟན་བཅོས་ཀྱི་སྒྱུ་རྩལ་སྣང་བརྙན་མངོན་པར་ཉམས་སུ་མྱོང་
བ་ལས་མི་རྣམས་ཀྱི་ཤེས་རྟོགས་ཀྱི་རིག་པ་ཇེ་ཟབ་ཏུ་སྐྱེད་པར་སྤེལ། པཱར་ཀྲ་
ཁོས་སྐབས་དེའི་དངོས་ཡོད་སྤྱི་ཚོགས་ལ་དགག་པ་ནི་རིགས་གཞུང་གི་སྟེང་ནས་
དགུག་པ་ཞིག་མ་ཡིན་པར་སྙན་ངག་ཆེན་པོར་སྦྱར་བའི་སྒྱུ་རྩལ་སྣང་བརྙན་གྱི་
སྒོ་ནས་མཐའ་དཔྱོད་དགག་འཇོག་གསོན་ཉམས་ལྡན་པར་བྱས་སོ། །
རྩོམ་རིག་གི་མཛེས་དཔྱོད་ཀྱི་ ཤེས་ རྟོགས་ཀྱི་ནུས་པར་འབྲེལ་བ་དང༌།
ཡང་ན་རིག་པའི་བློ་སྒོ་ཕྱོགས་གཅིག་འབྱེད་པའི་ནུས་པ་དང་མ་འོངས་སྔོན་
དཔོག་དང་ཤུགས་བསྟན་གྱི་ནུས་པ་སོགས་ལས་རྩོམ་རིག་གི་མཛེས་རྟོག་རིག་
པའི་ནུས་པ་དང་དེའི་མ་ལག་ཡོངས་སུ་གྲུབ་པའོ། །
༣. རྩོམ་རིག་གི་མཛེས་རྟོག་སློབ་གསོའི་ནུས་པ། རྩོམ་རིག་བསྟན་བཅོས་
ཕུལ་དུ་བྱུང་བས་སྤྱི་ཚོགས་འཚོ་བ་ངེས་ཅན་ཞིག་ཡང་དག་གཏིང་ཟབ་ཏུ་མཚོན་
པར་ངེས་ལ། དེས་ཀྱང་ཀློག་པ་པོ་རྣམས་ཀྱི་མི་ཚེའི་ལྟ་བ་དང་། བསམ་པའི་
སེམས་གཤིས་དང་། ཀུན་སྤྱོད་ཀྱི་རྟོགས་པ་བཅས་ཀྱི་བྱུང་འཕེལ་ལ་དགེ་
147



མཚན་ལྡན་པའི་ནུས་པ་འདོན་པ་དང་། མི་རྣམས་ཀྱི་སྦྱངས་སྟོབས་ཀྱི་ཡོན་
ཏན་གོང་དུ་སྤེལ་བ་དང༌། ཡིད་སེམས་དག་སྦྱོང་བཅས་ཀྱི་སྤྱི་ཚོགས་འཚོ་བའི་
བསླབ་དེབ་དང་ལེགས་ལམ་དུ་འདྲེན་པའི་སློབ་དཔོན་དང་གྲོགས་བཟང་འདི་
ལ་བསྟེན་པར་འོས་སོ་ །
རྩོམ་རིག་ལོ་རྒྱུས་སྟེང་དུ་སྔོན་ཐོན་གྱི་ཕུགས་བསམ་དང་དམངས་གཙོའི་
འདུ་ཤེས་མཚོན་པ་དང་བཤུ་གཞོག་ལམ་ལུགས་ཀྱི་ནག་ཉེས་ལ་སུན་འབྱིན་བྱེད་
པའི་བསྟན་བཅོས་རབ་དང་རིམ་པ་ཞིག་བྱུང་ཡོད་ལ། དཔེར་ན་རྒྱའི་གནའ་
རྩོམ་《སྙན་ངག་གི་མདོ་》ཞེས་བྱ་བའི་སྙན་རྩོམ་མང་ཤོས་དང་། 《སྣང་ས་
འོད་འབུམ་》དང་《ཆུ་ངོགས་གཏམ་རྒྱུད་》དང་《 གེ་སར་རྒྱལ་པོའི་སྒྲུང་》ལྟ་བུ་
སོགས་ཀྱིས་སྤྱི་ཚོགས་རྙིང་བའི་གཉའ་གནོན་དང་བཤུ་གཞོག་ལ་མཚང་འབྱིན་
དགག་རྒྱག་བྱས་ཡོད་པ་མ་ཟད་དེང་གི་དུས་འདིར་ཡང་སློབ་གསོའི་ནུས་བ་སྔར་
བཞིན་དུ་ལྡན་པ་ལྟ་བུ། ཨུ་རུ་སུའི་གསར་བརྗེའི་དམངས་གཙོ་རིང་ལུགས་
པའི་འཐབ་འཛིང་བ་ཁྱེར་ནེ་ཞེ་ཧྥུ་སི་ཅི་ས་ཧོང་སྲིད་གཞུང་གིས་ལོ་མང་པོར་རྡོ་
ཁང་དོག་མོ་རླན་དང་གྲང་ངར་ཆེ་ཞིང་དྲི་ངན་འཐུལ་བ་ཞིག་གི་ནང་ལ་བཙོན་
དུ་བཅུག་སྐབས་ཁོང་གིས་བཙོན་རའི་ཉེན་རྟོག་པ་དང་དཔེ་ཚགས་ཞིབ་བཤེར་
བའི་ལྟ་རྟོག་ལས་གཡོ་ཐབས་བྱས་ཏེ་ཟླ་བ་གསུམ་གྱི་རིང་ལ་ཉིན་མཚན་དབྱེར་
མེད་དུ་གསར་རྩོམ་ལས་ལ་རྣམ་པར་བརྩོན་པའི་མཐར་《ཅི་ལྟར་བྱ་》ཞེས་པའི་
སྒྲུང་རྩོམ་རིང་པོ་དེ་བརྩམས། སྒྲུང་རྩོམ་འདིས་ཨུ་རི་སུའི་སྤྱི་ཚོགས་རྙིང་བའི་
ནག་ཉེས་དང་མ་རུང་བའི་ཆ་ལ་སུན་འབྱིན་དགག་རྒྱག་གནད་དུ་ཕོག་པ་བྱས་
ཡོད། དེ་ཡང་མ་འོངས་སྔོན་དཔག་གི་མིག་རྒྱང་རིང་ཞིང་སྤོབས་པ་ཆེན་པོའི་
སྒོ་ནས་མ་འོངས་ཕུགས་བསམ་གྱི་སྤྱི་ཚོགས་ཀྱི་རྣམ་པ་ཞིག་རི་མོར་བྲིས་ཏེ་བུད་
མེད་ཀྱི་ལྟ་བ་དང་བྱམས་བརྩེ་ གཉེན་སྒྲིག་གི་ལྟ་བའི་རྣམ་པ་གསར་བ་ཞིག་
མངོན་པར་མཚོན་པ་དང་རྩོམ་མཁན་རང་སྣང་གི་མི་སྣ་གསར་བའི་སྣང་བརྙན་
གསར་སྐྲུན་བྱས་ཡོད། ལེ་ཉིན་ན་ཚོད་གཞོན་པའི་དུས་སུ་དེ་ལ་ཧ་ཅང་དགའ་
ཞེན་ཆེ་བར་གྲགས། སྔོན་དབྱར་དུས་ཤིག་ཏུ་ཀློག་ཐེངས་གཅིག་ལ་ཚར་ལྔ་
148



བཀླགས་སྐད། ཀློག་ཐེངས་རེ་ལའང་སྤྲོ་སྣང་གསར་བ་རེ་སྐྱེ་བར་གྱུར། །
རྩོམ་རིག་གི་སློབ་གསོའི་ནུས་པ་ནི་མཛེས་རྟོག་རང་བཞིན་གྱི་སློབ་གསོའི་
ནུས་པ་ཞིག་ཡིན། རྩོམ་རིག་བསྟན་བཅོས་ཕུལ་དུ་བྱུང་བ་རྣམས་ཀྱིས་འཇིག་
རྟེན་གྱི་ལྟ་བ་གསར་བའི་སློབ་སྟོན་བྱེད་པར་བརྟེན་ཀློག་མཁན་མང་ཚོགས་ཀྱི་
བསམ་འདུན་དང་ཕུགས་བསམ། ལྟ་བ་དང་མཐུན་པའི་སློབ་གསོའི་ནུས་པ་
འདོན་བཞིན་མཆིས། དེས་ཀྱང་རང་གཤིས་ཀྱི་ཁྱད་ཆོས་མངོན་པར་གསལ་བའི་
སྣང་བརྙན་གསོན་ཉམས་ལྡན་པ་བསྐྲུན་ཏེ། ཕ་རོལ་ཀློག་མཁན་རྣམས་ཀྱི་
ཡིད་དབང་འགུགས་ཤིང་ཆགས་སྡང་གི་སེམས་རྣམ་པར་བསླངས་ཏེ་ཚོགས་པ་
དང་སྡང་བའི་སེམས་རབ་ཏུ་འཁོལ་ཞིང་རང་མོས་རང་རྟོགས་སུ་མཛེས་རྟོག་ལ་
མངོན་པར་རོལ་དུ་འཇུག་པ་དང་རྟོགས་པ་སད་པ་དང་བློ་སྒོ་འབྱེད་པ་དང་
བསླབ་བྱ་ཐོབ་པར་སྐུལ་ལོ། ། ཀློག་པ་པོ་དང་རྩོམ་པ་པོའི་འབྲེལ་བ་ནི་འཇིག་
རྟེན་འཚོ་བའི་ལམ་ཐག་རིང་མོར་འགྲོགས་པའི་ཡིད་མཐུན་གྱི་གྲོགས་པོ་ལྟར་
ཀློག་མཁན་རྣམས་ རང་དབང་མེད་པར་རྩོམ་པ་པོས་གསར་དུ་བསྐྲུན་པའི་སྒྱུ་
རྩལ་གྱི་འ ཇིག་རྟེན་དུ་མངོན་པར་རོལ་ཞིང་འཇུག་པ་དང་མི་རྣམས་རང་གིས་
འཇིག་རྟེན་འཚོ་བའི་ཟློས་གར་སྣ་ཚོགས་བསྟན་པར་རང་གིས་གཟིགས་ཏེ་རྩོམ་
པ་པོའི་ཆགས་སྡང་གི་སེམས་རྒྱུད་མངོན་པར་ཉམས་སུ་རྟོགས་པར་བརྩོན་པའོ།
གཟིགས་རྟོགས་ཀྱི་བྱ་བས་ཡིད་ལ་དགའ་ སྡུག་གི་ཆགས་སྡང་སྐྱེས་ པ་དང་།
ཆགས་སྡང་རབ་ཏུ་བསླངས་པས་སེམས་གཞན་དབང་དུ་འགྲོ་ཞིང༌། དེ་ནི་སྒྱུ་
རྩལ་གྱི་འཇིག་རྟེན་དུ་རོལ་ཞིང་ཡིད་རྣམ་པར་ཕྲོགས་པ་དང་བདེན་རྫུན་གྱི་དབྱེ་
བ་རྣམ་པར་འབྱེད་པ་དང༌། ཡིད་རྣམ་པར་སྦྱོང་བ་དང་མི་ཚེའི་བདེན་དོན་
ཡང་དག་པར་རྟོགས་ནུས་སོ། །
རྩོམ་རིག་གི་མཛེས་རྟོག་གི་སློབ་གསོའི་ནུས་པས་རྩོམ་རིག་བསྟན་བཅོས་
ཀྱི་སྒྱུ་རྩལ་སྣང་བརྙན་ཀྱི་ཚོགས་ལ་བརྟེན་ནས་བརྗོད་སྙིང་དང་བསམ་བློའི་རང་
བཞིན་རྟོག་པ་དང་མཛེས་རྟོག་རིན་ཐང་ལ་གདེང་འཇོག་བྱེད་པའི་ཉམས་ལེན་
དང་རང་རྒྱུད་ཇེ་ལེགས་སུ་གཏོང་བར་བྱས་པའི་ཉམས་རྟོགས་ལས་རྩོམ་རིག་གི་
149



མཛེས་རྟོག་སློབ་གསོའི་ནུས་པ་མངོན་འགྱུར་བྱེད་དུ་འཇུག་གོ །
གཉིས། རྩོམ་རིག་གི་མཛེས་རྟོག་ནུས་པའི་རྩོད་སྒྲུབ་
གཅིག་གྱུར་གྱི་རང་བཞིན།
རྩོམ་རིག་གི་མཛེས་རྟོག་རིག་པའི་ནུས་པ་དང་མཛེས་རྟོག་སློབ་གསོའི་
ནུས་པ་དང་། མཛེས་རྟོག་རྩེད་སྤྲོའི་ནུས་པ་བཅས་ནི་རྩོམ་རིག་སྒྱུ་རྩལ་གྱི་
ནུས་ པའི་ གཞི་ རྩ་ མ་ ཡིན་ ལ་ དེ་ དག་ གི་ ནང་ གསེས་ ལ་ ཁྱད་ པར་ ཡོད་ དེ།
བསྟན་བཅོས་འདྲ་མིན་དུ་སོ་སོའི་མངོན་སྟངས་མི་འདྲ་ལ་ཕན་ཚུན་སྤོང་འགལ་
མ་ཡིན་པར་རྟེན་འབྲེལ་དུ་གནས་ཤིང་གཅིག་གྱུར་ཡོང་བའི་རང་བཞིན་ཅན་
ཞིག་ཡིན། །
རྩོམ་རིག་གི་རང་བཞིན་བདེན་དོན་དུ་གྲུབ་པས་དེ་ལ་ཤེས་རྟོགས་ཀྱི་རིན་
ཐང་ལྡན་ཞིང༌། རྩོམ་རིག་གིས་ཐུན་མིན་ངོ་མཚར་གྱི་གསར་སྐྲུན་གྱི་རྣམ་པའི་
ཐབས་ཤེས་ལ་བརྟེན་ནས་མི་དང་སྤྱི་ཚོགས་དང་། མི་དང་རང་བྱུང་། མི་
དང་རང་གི་བདག་འཛིན་བཅས་ལ་ངེས་ཤེས་རྙེད་པའི་ཕན་ཡོན་རིན་ཐང་ཅན་
བཏོན་ཡོད། རྩོམ་རིག་གི་མཛེས་རྟོག་རིན་ཐང་ཞེས་པ་རྩོམ་རིག་གི་སྤྱི་ཚོགས་
ཀྱི་རིན་ཐང་དང་ ཐ་དད་འབྲེལ་མེད་དུ་གསང་རྒྱ་བྱས་པའི་བརྒྱུད་རིམ་ཞིག་
གཏན་ནས་མ་ཡིན་པར་རྩོམ་རིག་གི་སྤྱི་ཚོགས་རིན་ཐང་མངོན་གསལ་དང་རྒྱ་ཆེ་
གཏིང་ཟབ་ཏུ་མངོན་པ་དང་། དེའི་མཛེས་རྟོག་གི་རིན་ཐང་ཡང་མངོན་པར་
འདོན་ནོ། །དེར་བརྟེན་རྩོམ་རིག་གི་ཤེས་རྟོགས་ཀྱི་ནུས་པ་ལ་བརྟེན་ནས་དེའི་
མཛེས་རྟོག་གི་ནུས་པ་མངོན་པར་སྤེལ་བས་ཤེས་རྟོགས་ཀྱི་ནུས་པ་ནི་མཛེས་རྟོག་
གི་ནུས་པ་མངོན་པར་འདོན་པའི་གཞི་ཡིན།
གནའ་བོའི་རོ་མའི་རྩོམ་རིག་གཞུང་ལུགས་པ་ཧོ་ར་སིས་སྙན་ངག་པའི་རེ་
བ་ནི་གཞན་ལ་ཕན་འདོགས་པ་དང་སྤྲོ་སྣང་འཕེལ་བར་བྱས་པ་དང༌། རྩོམ་
15)



བྲིས་ཏེ་གཞན་ལ་སྤྲོ་སྣང་སྦྱིན་ཞིང་འཚོ་བར་རོགས་སྐྱོར་དང་སྤྲོ་སྣང་གི་བསླབ་
བྱ་གནང་སྟེ། ཀློག་མཁན་ལ་དགའ་སྤྲོའི་ངང་སློབ་སྟོན་བྱས་ན་མང་ཚོགས་ཀྱི་
དགོས་འདོད་དང་ཡོངས་སུ་མཐུན་ནོ་ཞེས་《 སྙན་ངག་གི་སྒྱུ་རྩལ་》ནང་གསུངས་
པ་ལྟ་བུའོ། ། རྩོམ་རིག་བྱ་བ་མཛེས་རྟོག་གི་སྒོ་ནས་འཇིག་རྟེན་འཚོ་བ་ཉམས་
སུ་རྟོགས་ཏེ་བྱང་ཆུབ་པར་བྱེད་པ་དང་མི་རྣམས་ཀྱིས་དངོས་ཡོད་འཚོ་བའི་
འབྲེལ་བ་སྣ་ཚོགས་མཚོན་པའི་སྒྱུ་རྩལ་གྱི་རྣམ་པ་ཆེས་མཐོ་ཤོས་ཤིག་ཡིན། དེ་
ཡང་མིའི་རིགས་ཀྱི་མཛེས་རྟོག་འདུ་ཤེས་གཅིག་བསྡུས་དང་དཔེར་མཚོན་ཅན་
དང་ཕུགས་བསམ་དུ་འགོད་པའི་སྒྱུ་རྩལ་གསར་སྐྲུན་གྱི་ལས་ཤིག་ཡིན། རྩོམ་
རིག་གི་ནུས་པ་ནི་རྩོམ་རིག་ཅེས་པའི་མིའི་རིགས་ཀྱི་མཛེས་རྟོག་འདུ་ཤེས་དང་
ཕུགས་བསམ་གྱིས་གཏམས་པའི་འདུ་ཤེས་འཛིན་སྟངས་ཐུན་མིན་གྱི་རིན་ཐང་
དང་ནུས་སྟོབས་མངོན་པར་འདོན་པ་ཞིག་ཡིན། རྩོམ་རིག་གི་ཤེས་རྟོགས་
དང་སློབ་གསོ་དང་རྩེད་སྤྲོ་བཅས་ཀྱི་ནུས་པ་དག་ཕན་ཚུན་ཐ་དད་དུ་གནས་པ་
མིན་པར་མཛེས་རྟོག་གི་རིན་ཐང་དང་ནུས་པ་འདོན་པར་ཕན་ཚུན་གཅིག་གྱུར་
ཏུ་འབྲེལ་བར་མངོན། མཛེས་རྟོག་ཆགས་སྡང་གི་སེམས་ཀྱི་མཚམས་སྦྱོར་ལ་
བརྟེན་ནས་མཛེས་རྟོག་གི་ལག་ལེན་དངོས་ཀྱི་ནང་དུ་ནུས་པ་དེ་དག་མངོན་
འགྱུར་བྱེད་དགོས། གལ་སྲིད་མཛེས་རྟོག་ལག་ལེན་གྱི་བྱ་བ་དང་བྲལ་ན་རྩོམ་
རིག་ཅེས་པ་མིང་གི་ལྷག་མ་ཙམ་དུ་ཟད་པས་དེའི་ཕན་ནུས་གཞན་རྣམས་ཀྱང་
རང་བཞིན་དུ་ཉམས་ཤིང་འགག་པར་ངེས། དེར་བརྟེན་མཛེས་རྟོག་གི་ནུས་
པ་ནི་རྩོམ་རིག་གི་རྩ་བའི་སྲོག་ཤིང་རང་བཞིན་གྱི་ནུས་པ་ཞིག་ཡིན་པར་གོར་མ་
ཆོག ཤེས་རྟོགས་དང་སློབ་གསོ་དང་། རྩེད་སྤྲོའི་ནུས་པ་བཅས་ཀྱི་མཛེས་
རྟོག་གི་ནུས་པའི་གཞི་རྩ་འདི་ལས་ཡན་ལག་དང་ཉིང་ལག་གི་ཚུལ་དུ་རྒྱས་པར་
བྱུང་བ་ཡིན། མདོར་ན་རྩོམ་རིག་སྒྱུ་རྩལ་གྱི་མཛེས་རྟོགས་ཀྱི་རྩ་བའི་རང་
བཞིན་གྱིས་རྩོམ་རིག་གི་སྤྱིའི་ནུས་པ་ལ་ཡོངས་སུ་ཁ་ལོ་དང་དབང་བར་བྱེད་
པའི་ཆོས་ཉིད་རྟོགས་ཐུབ་ན། རྩོམ་རིག་གི་སྒྱུ་རྩལ་གྱི་ནུས་པའི་རྩ་བའི་གྲུབ་
ཆ་སོ་སོའི་ངོ་བོ་ལ་ནང་བྱན་ཆུད་ཐུབ་པའི་རྟགས་སུའང་མཚོན་ནོ། །
151



གཉིས་པ།
མཛེས་རྟོག་སློབ་གསོའི་ཁྲོད་ཀྱི་རྩོམ་
རིག་གི་གོ་གནས་བཤད་པ།
གཅིག
མཛེས་རྟོག་གི་སློབ་གསོའི་དམིགས་ཡུལ་དང་ཁྱད་ཆོས།
མཛེས་རྟོག་ལག་ལེན་གྱིས་མིའི་རིགས་ཀྱི་སྤྱི་ཚོགས་འཚོ་བའི་ཁྲོད་ན་གོ་
གནས་ཧ་ཅང་གལ་ཆེན་ཞིག་བཟུང་ཡོད་ཅིང་། དུས་ཡུན་རིང་པོའི་སྤྱི་ཚོགས་
འཚོ་བའི་ལག་ལེན་གྱི་ནང་དུ་མཛེས་རྟོག་སློབ་གསོའི་མ་ལག་ཆ་ཚང་བ་ཞིག་
གྲུབ་པ་དང་། མཛེས་རྟོག་སློབ་གསོའི་སྲོལ་ལུགས་ཤིག་ཀྱང་མངོན་པར་གྲུབ་
ཡོད།
མཛེས་རྟོག་གི་སློབ་གསོ་ཞེས་པ་ནི་དེང་རབས་སུ་གསར་དུ་བྱུང་བ་ཞིག་མ་
ཡིན་པར་གནའ་དུས་ནས་དར་ཞིང་རྒྱས་པ་ཞིག་ཡིན་ སྔོན་གདོད་མའི་སྤྱི་
ཚོགས་ཀྱི་རི་དྭགས་རྔོན་པའི་དུས་ནས་བཟུང་མིའི་རིགས་ཀྱིས་ལར་ཕྱི་དངོས་
པོའི་འཇིག་རྟེན་གྱི་སྣང་ཚུལ་ལ་མཛེས་རྟོག་གི་འབྲེལ་བ་བྱུང་བ་ནས་བཟུང་མིའི་
རིགས་ཀྱིས་མཛེས་རྟོག་ལ་རོལ་ཞིང་སྤེལ་བ་མ་ཟད་ཕྱི་རོལ་ཡུལ་གྱི་སྣང་ཚུལ་སྣ་
ཚོགས་ཀྱི་རྣམ་པའི་མཛེས་པ་ལ་བརྟེན་ནས་མཛེས་རྟོག་གི་སློབ་གསོ་སྤེལ་ཏེ་རང་
རྟོགས་ཀྱི་རིག་པ་ཇེ་གསལ་དུ་གཏོང་བ་དང་རང་རྒྱུད་ཕུན་སུམ་ཚོགས་པ་དང་
རང་ལུས་ཀྱི་རིག་སྟོབས་རྒྱས་པར་བྱས་སོ། །མདོར་ན་མིའི་རིགས་ཀྱི་སྤྱི་ཚོགས་
ལོ་ རྒྱུས་ཀྱི་ལག་ལེན་དངོས་ཀྱི་ནང་དུ་མཛེས་རྟོག་གི་རིག་པ་རྒྱ་ཆེ་སྤེལ་ཞིང་།
རྣམ་དཔྱོད་ཀྱི་རིག་སྟོབས་རྒྱས་པས་མཛེས་རྟོག་གཞུང་ལུགས་སྨྲ་བའི་མཁས་
པའི་ཚོགས་བྱུང་བ་དང་དེ་དག་གིས་སོ་སོའི་སྤྱི་ཚོགས་ལོ་རྒྱུས་ཀྱི་ཉམས་མྱོང་
ཕྱོགས་བསྡོམས་བྱས་པའི་རྨང་གཞི་ལ་བརྟེན་ནས་རིམ་བཞིན་ནང་དོན་ཕུན་
སུམ་ཚོགས་ཤིང་གཞུང་ལུགས་འཐུས་སྒོ་ཚང་བའི་ཚན་རིག་ཅིག་གི་སྲོལ་བཏོད་
152



པ་དང་། དེ་ལས་མཛེས་རྟོག་གི་སློབ་གསོའི་བྱ་བ་ལ་ཐབས་ཤེས་དང་གཞུང་
ལུགས་ཀྱི་མཐུན་རྐྱེན་སྦྱར་ཏེ་མི་རྣམས་ལ་མཛེས་རྟོག་གི་སློབ་གསོའི་སྦྱོང་བ་ཐོབ་
སྟེ་མཛེས་རྟོག་ཕུགས་བསམ་དང་མཛེས་རྟོག་གི་རྣམ་རིག་ཡང་དག་པར་སྐྱེད་
སྲིང་བྱེད་པ་དང་མཛེས་རྟོག་གསར་སྐྲུན་གྱི་རིག་སྟོབས་རྒྱས་པར་སློབ་གསོའི་
ནུས་པ་བཏོན། དེ་ཡང་ཐུན་མོང་སྤྱི་ཁྱབ་ཏུ་སྤེལ་བའི་སློབ་གསོའི་མ་ལག་
དགོས་གལ་ཆེ་བ་ཞིག་ཡིན་ཏེ། སྤྱིར་མིའི་རིགས་ཀྱིས་རང་གིས་རང་ལ་ལེགས་
བཅོས་སྦྱོང་བརྡར་བྱེད་འདོད་ཀྱི་རེ་འདུན་མངོན་འགྱུར་བྱེད་རྒྱུ་ནི་སློབ་གསོའི་
ལག་ལེན་གལ་ཆེན་ཞིག་ཡིན།
༡. མཛེས་རྟོག་སློབ་གསོའི་དམིགས་ཡུལ། མཛེས་རྟོག་སློབ་གསོའི་རྩ་
བའི་དམིགས་ཡུལ་ནི་མིའི་རིགས་ཀྱི་རང་བཞིན་ཡིད་དུ་འོང་བ་ཞིག་སྐྱེད་སྲིང་
བྱེད་པར་མཛུབ་ཁྲིད་དང་། མི་ཚེ་དོན་ཡོད་དང་ཕུན་སུམ་ཚོགས་པའི་རང་
བཞིན་ཅན་དུ་སྐྲུན་པའི་ཐབས་དང་བཀོད་ཇུས་ཀྱིས་མཛུབ་ཁྲིད་བྱེད་རྒྱུ་དེ་ཡིན།
མཛེས་རྟོག་གི་སློབ་གསོ་ལ་དུས་རབས་གསར་བའི་དགོས་པ་དང་མཐུན་
པའི་སྔོན་ཐོན་པའི་མཛེས་རྟོག་གི་ལྟ་བ་གསར་བ་སྐྱེད་སྲིང་བྱེད་དགོས་པ་དང་།
མཛེས་རྟོག་རིན་ཐང་གི་འདུ་ཤེས་གསར་བ་ལ་བརྟེན་ནས་མི་རྣམས་ཀྱི་མཛེས་
རྟོག་གི་འདུ་ཤེས་ལ་སྒྱུར་བཅོས་དང་མཛེས་རྟོག་གི་ཆོས་ཉིད་རྟོགས་པ་དང་
མཛེས་རྟོག་གསར་སྐྲུན་དང་དེའི་ལོངས་སྤྱོད་ཀྱི་བྱ་བར་མཛུབ་སྟོན་བྱས་ཏེ།
ལྷན་སྐྱེས་ཀྱི་མཛེས་རྟོག་གི་མོས་པ་དང་རྟོགས་པ་དང༌། མཛེས་པ་གསར་སྐྲུན་
གྱི་དགོས་འདོད་རྣམས་འཇོ་དགོས། །
མཛེས་རྟོག་གི་སློབ་གསོ་ལས་མི་རྣམས་ཀྱི་བསམ་པའི་ཀུན་སྤྱོད་དང་
རྟོགས་པ་མཐོ་རུ་གཏོང་བ་དང་ཡིད་སེམས་ལ་སྦྱངས་པ་ཐོབ་པ་དང་ནང་སེམས་
ཀྱི་ཕུགས་བསམ་གྱི་སྒྲོན་མེ་སྦར་བ། མཛེས་རྟོག་སློབ་གསོ་ཡིས་མི་རྣམས་ཀྱི་
ཤེས་འདོད་ཀྱི་སེམས་ཤུགས་སྐུལ་ཐུབ་ལ། རྣམ་དཔྱོད་ཀྱི་རིག་སྟོབས་སྦྱོང་
ཐུབ་པ། རྟོག་སྣང་གི་འཆར་སྒོ་སྤེལ་ཞིང་ཤེས་རྟོག་གི་རིག་པ་སྐྱེས་ཐུབ་པ་མ་
ཟད། བློ་གསལ་གཞོན་ནུའི་རྣམ་དཔྱོད་ཀྱི་རིག་པ་སྦྱོང་བར་མཐུན་རྐྱེན་ཕུན་
153



སུམ་ཚོགས་པར་འདོན། མཛེས་རྟོག་གི་སློབ་གསོས་སྤྱིར་མི་རྣམས་ཀྱི་སྙིང་
སྟོབས་རྒྱས་པར་སྐུལ་བ་དང་སེམས་ཁམས་བདེ་ཐང་དུ་བཀོད་པ་དང་ཁྱད་པར་
དུ་བློ་གསལ་གཞོན་ནུ་རྣམས་ཀྱི་སེམས་ཁམས་དང་དབང་ཁམས་བདེ་ཐང་ཡོང་
བར་ཕན་ནུས་བསམ་གྱིས་མི་ཁྱབ་པར་འདོན་ནོ། ། མདོར་ན་མཛེས་རྟོག་སློབ་
གསོ་ལ་བློ་སེམས་དྭངས་མར་སྦྱོང་བྱེད་ཀྱི་ནོར་བུ་ཀེ་ཏ་ཀ་དང་། ཡར་རྒྱས་
སྐུལ་འདེད་ཀྱི་ཀུན་སློང་གི་ནུས་པ་མཆིས་ཏེ། ཀུན་སྤྱོད་ཀྱི་སློབ་གསོ་དང་ཤེས་
རིག་གི་སློབ་གསོ། ལུས་རྩལ་གྱི་སློབ་གསོ་དང་དེ་མིན་སྤྱི་ཚོགས་འཚོ་བ་དང་
མི་ཚེའི་ལས་དོན་སོགས་ཀྱི་ཁྱོན་ཡོངས་ལ་གཞན་གྱིས་ཚབ་བྱེད་མི་ཐུབ་པའི་སྤྱི་
ཚོགས་ནུས་པ་རྒྱ་ཆེར་འདོན་པར་སྦྲགས་མིའི་རང་གཤིས་ཀྱི་ནུས་སྟོབས་གོང་དུ་
སྤེལ་བར་ཐུན་མོང་མ་ཡིན་པའི་ནུས་པ་འདོན་བཞིན་ཡོད། །
༢. མཛེས་རྟོག་སློབ་གསོའི་ཁྱད་ཆོས་ནི། (༡)སྣང་བརྙན་གྱི་རང་
བཞིན། དེ་ཡང་ཚན་རིག་གི་ཤེས་བྱའི་སློབ་གསོ་ལྟར་སྒྲ་སྤྱི་དང་དོན་སྤྱིའི་སྒོ་
ནས་གཅིག་བསྡུས་ཀྱི་མཚན་ཉིད་དང་སྡོམ་ཚིག་ལ་སློབ་སྦྱོང་བྱེད་པ་ལྟ་བུ་མ་
ཡིན་ལ། དེ་ཡང་མི་ཆོས་ཚུལ་ལུགས་ཀྱི་ཀུན་སྤྱོད་སློབ་གསོ་ལྟར་བློ་དང་རིག་
པས་བསླབས་པ་ཞིག་ཀྱང་མ་ཡིན་པར་སྒྱུ་རྩལ་གྱི་མཛེས་པའི་དཔལ་ལ་མངོན་
པར་རོལ་ཞིང་སྒྱུ་རྩལ་གྱི་ཞིང་དུ་སྐྱོད་པའི་མཛེས་སྣང་གི་ཉམས་རྟོགས་སྐྱེས་པའི་
ངང་འཇུག་པའི་སློབ་གསོ་ཞིག་ཡིན། སྣང་བརྙན་གྱིས་མཛེས་རྟོག་གི་ཁོངས་
ན་གོ་གནས་འགངས་ཆེན་ཞིག་བཟུང་ཡོད་ལ་མཛེས་རྟོག་གི་སློབ་གསོ་གཙོ་བོ་
སྣང་བརྙན་ལ་བརྟེན་ནས་མངོན་པར་སྤེལ་དགོས་སོ། ། །
(༢)ཆགས་སྡང་གི་རང་བཞིན། མཛེས་རྟོག་སློབ་གསོ་ནི་ནང་སེམས་
སུ་ མྱོང་བའི་ཆགས་སྡང་གི་བསམ་པའི་སློབ་གསོ་ཞིག་ཡིན་ལ། དེའི་ནུས་
འབྲས་དེ་མ་ཐག་ཏུ་མི་མངོན་པར་ཆགས་སྡང་གི་རྒྱུད་དུ་ངེས་པའི་བག་ཆགས་
ཀྱི་ཚུལ་དུ་སྣང་ཞིང་གྲུབ་པ་དང་། དཔེར་ན། དཔྱིད་དུས་ཀྱི་སྦྲང་ཆར་སིལ་
མ་ལྟར་ཕྱོགས་དང་མཚམས་ཡོངས་ནས་གཞན་སེམས་ཀྱི་ཞིང་ས་རློན་པར་བྱེད་
པའི་ལྐོག་གྱུར་གྱི་ནུས་པ་ཞིག་ཡིན། མཛེས་རྟོག་གི་ཆགས་སྡང་བྱ་བ་ནི་བདེན་
154



དངོས་ཀྱི་རང་བཞིན་དང་མཆོག་གྱུར་རང་བཞིན་གྱི་མཛེས་རྟོག་གི་འདུ་ཤེས་
སམ་ཕུགས་བསམ་རང་བཞིན་གྱི་ལྟ་བ་བླ་ན་མཐོ་བ་ཞིག་ཡིན།
(༣)རང་མོས་རང་བཞིན། མཛེས་རྟོག་སློབ་གསོ་ནི་རང་མོས་ཀྱི་རྣམ་
པའི་སློབ་གསོ་ཞིག་ཡིན། ཀློག་མཁན་གྱིས་རང་མོས་ཀྱི་དགོས་འདོད་ལྟར་
མཛེས་པར་རྟོག་པ། དེ་ཡང་བརྟག་བྱའི་ཡུལ་གྱི་མཛེས་པའི་རང་བཞིན་གྱིས་
གཞན་སེམས་དབང་མེད་དུ་འགུགས་པས་མཛེས་རྟོག་ལ་བཙན་གྱིས་ སྐུལ་་་་
དགོས་དོན་མེད་དོ། །
(༩)གཏིང་ཟབ་ཀྱི་རང་བཞིན། དངོས་པོ་ཐམས་ཅད་ཀྱི་མཛེས་པའི་
དཔལ་དང་ཉམས་ལ་མི་རྣམས་ལྟ་འདོད་ཅིང་ཉན་སྤྲོ་བ་མ་ཟད་ཡིད་རང་དབང་
མེད་པར་འགུགས་པའི་སྒྱུ་འཕྲུལ་གྱི་ནུས་པ་བསམ་གྱིས་མི་ཁྱབ་པ་འབྱུང་ངེས།
དུས་ཡུན་རིང་བོའི་མཛེས་རྟོག་གི་སྦྱངས་པ་དང་བག་ཆགས་ཟབ་མོས་མི་གཤིས་
ལ་མཛེས་རྟོག་གི་རྣམ་རིག་བརྡོལ་དུ་འཇུག་པ་དང་ཤེས་རྒྱ་ཇེ་ཆེར་གཏོང་ནུས།
གལ་སྲིད་རྣམ་དཔྱོད་ཀྱི་རིག་པ་དང་ཤེས་རྒྱུ་ཚད་དེར་སླེབས་ཚེ། དེའང་
བརྟན་ཆགས་ཀྱི་བསམ་པའི་རང་བཞིན་དུ་འགྲུབ་ངེས་པ་དང་། མི་རྣམས་ཀྱི་
བསམ་པའི་འཚོ་བ་ལ་བག་ཆགས་ཟབ་མོ་ཞིག་འཇོག་པར་ངེས་སོ། །
གཉིས། མཛེས་རྟོག་སློབ་གསོའི་ཐད་དུ་རྩོམ་རིག་ལ་ཐུན་མོང་
མ་ཡིན་པའི་དོན་སྙིང་ལྡན།
མཛེས་སྣང་ཞེས་བྱ་བ་ནི་དབྱིབས་དང་རྣམ་པའི་ཁ་དོག་ཕུན་སུམ་ཚོགས་
པར་བཀྲ་བའི་སྒྱུ་རྩལ་གྱི་ཞིང་ཁམས་ཆེན་པོ་དང་རང་བྱུང་ཁམས་ཆེན་པོ་དང་
སྤྱི་ཚོགས་འཚོ་བའི་སྣང་ཚུལ་མཐའ་དག་གི་ངོ་མཚར་བའི་དཔལ་རྣམས་སོ། །
དེ་དག་ཚང་མ་རྩོམ་རིག་སྒྱུ་རྩལ་གྱི་བསྟན་བཅོས་ཀྱི་མེ་ལོང་དུ་ཡོངས་སུ་སྡུད་
ཅིང་མཚོན། མཛེས་པ་ལ་རང་བྱུང་གི་མཛེས་པ་དང་སྤྱི་ཚོགས་ཀྱི་མཛེས་པ།
155



སྒྱུ་རྩལ་གྱི་མཛེས་པ་བཅས་རྣམ་པ་གསུམ་མཆིས་ཏེ། མཛེས་རྟོག་གི་སློབ་་
གསོས་སྒྱུ་རྩལ་གྱི་ཐབས་ཤེས་ལ་བརྟེན་ནས་སྤྱི་ཚོགས་དང་རང་བྱུང་གི་མཛེས་པ་
ཕུན་སུམ་ཚོགས་པ་མཚོན་ཞིང་ལོངས་སུ་སྤྱོད་པར་སྐུལ་བ། རྩོམ་རིག་སྒྱུ་རྩལ་
གྱི་བསྟན་བཅོས་ལ་མཚོན་ན་མཛེས་རྟོག་སློབ་གསོར་ཐུན་མོང་མ་ཡིན་པའི་དོན་
སྙིང་གལ་ཆེན་ཞིག་མཆིས་ཏེ། རྩོམ་རིག་སྒྱུ་རྩལ་ནི་མི་དང་དངོས་ཡོད་བར་གྱི་
མཛེས་རྟོག་གི་འབྲེལ་བ་ལས་གྲུབ་པའི་འབྲས་བུ་ཞིག་ཡིན་པ་མ་ཟད་དེས་ཕྱི་
སྣོད་ཀྱི་རང་བྱུང་ཁམས་ཆེན་པོ་དང་ནང་བཅུད་ཀྱི་སེམས་ཅན་གྱི་སྤྱི་ཚོགས་འཚོ་
བ་སྒྱུ་རྩལ་མེ་ལོང་གི་གཟུགས་སུ་ཅིག་ཅར་དུ་སྣང་སྟེ་ ཐམས་ ཅད་ སྣང་བརྙན་
གསོན་པོ་ལྟ་བུར་སྣང་བ་ཞིག་བསྐྲུན། རྩོམ་རིག་སྒྱུ་རྩལ་གྱི་མཛེས་པ་ནི་མཛེས་
པའི་རྣམ་པ་མཆོག་གྱུར་གྱི་རིགས་མཐོ་ཤོས་ཤིག་སྟེ། ཚེས་གཅིག་བསྡུས་ཀྱི་
རང་བཞིན་དང་དཔེར་མཚོན་གྱི་ རང་བཞིན་ཅན་དང་ཕུགས་བསམ་གྱི་རང་
བཞིན་ཅན་ཞིག་ཡིན། དེས་སྤྱི་ཚོགས་འཚོ་བའི་མཛེས་བཙོག་གི་གསང་བའི་
རང་བཞིན་གཏིང་ཟབ་མོ་ཞིག་མངོན་པར་བསྟན་ཏེ་མི་རྣམས་ལ་མཛེས་བཙོག་
གི་དབྱེ་བ་འབྱེད་པའི་ངེས་ཤེས་རྙེད་དུ་བཅུག་པ་དང་མཛེས་བཙོག་གི་རྒྱུ་མཚན་
ཡང་དག་ཏུ་ངེས་པར་བཅུག་པ། དེས་ཀྱང་སྤྱི་ཚོགས་འཚོ་བའི་འཇིག་རྟེན་གྱི་
ཚུལ་ལུགས་དང་དངོས་པོའི་སྣང་ཚུལ་སྣ་ཚོགས་སྒྱུ་རྩལ་གྱི་ཉམས་འགྱུར་ལྡན་
པའི་སྒོ་ནས་མཚོན་པ་གཞིར་བྱས་ཐོག སྤྱི་ཚོགས་དང་མི་ཚེའི་གསང་བ་དང་
ཡིད་ཀྱི་འགྱུར་བ་ཕྲ་རགས་རྣམས་མངོན་པར་བསྟན་ཡོད། ཆགས་སྡང་གི་
སེམས་བཅོས་མིན་དུ་བསླངས་པས་ཀློག་མཁན་གྱི་ཡིད་དབང་འགུགས་ཤིང་
མཐུན་སྣང་གི་བསམ་འདུན་གཏིང་ནས་སྐྱེས་པར་སྐུལ་ལྕག་འདེབས་པ་ཡིན། །
རྩོམ་རིག་གི་མཛེས་རྟོག་སློབ་གསོ་ལ་མཚོན་ན་ཐུན་མོང་མ་ཡིན་པའི་དོན་
སྙིང་དེ་ལྟར་མཆིས་པའི་རྒྱུ་མཚན་རྣམས་ང་ཚོས་གོང་སྨོས་གྱི་རྩོམ་རིག་གི་མཛེས་
རྟོག་རང་བཞིན་བརྗོད་པའི་སྐབས་སུ་བཤད་ཟིན་ལ། རྩོམ་རིག་སྒྱུ་རྩལ་གྱི་
སློབ་གསོ་ནི་མཛེས་རྟོག་གི་སློབ་གསོའི་རྩ་བའི་གྲུབ་ཆ་ཞིག་ཡིན། དེ་ལ་རང་
སྒེར་གྱིས་དོ་སྣང་བྱེད་དགོས་པ་གཞིར་བཞག་བྱས་ཐོག སྒོས་སུ་རིམ་པ་ཁག་
156
3 24 25



གི་སློབ་གྲྭ་སོ་ སོ་ཐུན་མོང་གིས་དོ་སྣང་བྱེད་དགོས་པའི་གནས་དང་། སྤྱི་་་
ཚོགས་ ཡོངས་ ཀྱིས་ དོ་ སྣང་བྱེད་དགོས་ པའི་ གནས་ འགངས་ཆེན་ ཞིག་ ཡིན།
སྤྱི་ཚོགས་དང་ཁྱིམ་ཚང་བཅས་པའི་མཛེས་རྟོག་གི་སློབ་གསོ་ལས་རྩོམ་རིག་སྒྱུ་
རྩལ་གྱི་མཛེས་རྟོག་རང་བཞིན་དང་ནུས་པ་ལ་རྟོགས་པ་གཏིང་ཟབ་ཅིང་རྒྱ་ཆེར་
སྐྱེད་པར་སྐུལ་ཞིང་བསླངས་པས་གནའ་དང་ད་ལྟའི་རྒྱལ་ཁབ་ཕྱི་ནང་ཡོངས་ཀྱི་
འོད་སྟོང་འབར་བའི་རྩོམ་ རིག་ བསྟན་བཅོས་ཀྱི་མཛེས་པའི་དཔལ་ཡོན་ལ་
མངོན་པར་རོལ་ཞིང་ལོངས་སུ་སྤྱད་དེ་མཛེས་རྟོག་གི་ཆོས་ཉིད་དང་སྣང་ཚུལ་ལ་
ནང་བྱན་ཆུད་པར་བྱས་ཏེ། མུ་མཐུད་དུ་མཛེས་རྟོག་གི་སློབ་གསོ་རྒྱུ་ཆེར་སྤེལ་
ཏེ་མཛེས་རྟོག་སློབ་གསོའི་ལས་དོན་གྱི་ཞིང་ཁམས་གསར་པ་སྐྲུན་པར་བརྩོན་
དགོས་པ་དང༌། རྩོམ་རིག་སྒྱུ་རྩལ་གྱི་མཛེས་རྟོག་སློབ་གསོ་དང་སྤྱི་ཚོགས་རིང་
ལུགས་ཀྱི་བསམ་པའི་དཔལ་ཡོན་འཛུགས་སྐྲུན་བྱེད་པ་ཟུང་འབྲེལ་དུ་སྤེལ་བར་
ལྷག་བསམ་རྣམ་དག་གིས་བརྩོན་འགྲུས་དང་དགེ་མཚན་གྱི་མཐུན་རྐྱེན་ཕུན་
སུམ་ཚོགས་པར་སྦྱོར་ཞིང་བསྐྲུན་དགོས་སོ། །
སྦྱང་བྱའི་དོན་ཚན། །
༡ ཅི་ཞིག་ལ་རྩོམ་རིག་གི་མཛེས་རྟོག་རང་བཞིན་ཟེར། དེའི་གྲུབ་ཆ་གང་དག་ཡིན།
༣ ཅི་ཞིག་ལ་མཛེས་རྩལ་( z)ཟེར། །
༣ རྩོམ་རིག་གི་མཛེས་རྟོག་རང་བཞིན་དང་སྣང་བརྙན་རང་བཞིན། ཆགས་སྡང་རང་བཞིན་
བཅས་བར་གྱི་འབྲེལ་བ་ཅི་ཡིན། ཅིའི་ཕྱིར་མཛེས་རྟོག་གི་རང་བཞིན་ནི་རྩོམ་རིག་གི་རྩ་
བའི་རང་བཞིན་གལ་ཆེན་ཞིག་ཡིན་ཟེར། །
༩ མཛེས་རྟོག་གི་སློབ་གསོའི་དམིགས་ཡུལ་ཅི། དེར་ཁྱད་ཆོས་ཅི་ཡོད། རྩོམ་རིག་གིས་
མཛེས་རྟོག་སློབ་གསོ་ལ་ཐུན་མོང་མ་ཡིན་པའི་དོན་སྙིང་འདོན་ཟེར་དོན་ཅི།
མཆན་འགྲེལ།
1:23 《 EI །ཙོE A#
» # : !t . 1993 E It j;
# ,P48.
1：《
E
E
# % $+
ན 4+ཡ
# ,P126.
157



车尔尼雪夫斯基:艺术与现象的审美关系》
马克思《政治经济学批判导言》
7:《马克思恩格斯全集》第36卷,P77。
158



ས་བཅད་བཞི་བ། རྩོམ་རིག་གི་སྐད་ཆའི་
རང་བཞིན་བཤད་པ།
[ནང་དོན་གནད་བསྡུས] རྩོམ་རིག་ཅེས་པ་སྒྱུ་རྩལ་ གྱི་རྣམ་པ་་་
གཞན་དང་འདྲ་བའི་སྒྱུ་རྩལ་སྤྱིའི་ཐུན་མོང་གི་རང་བཞིན་ལྡན་ལ། དེ་ཡང་
རྩོམ་རིག་གི་ངག་གམ་སྐད་ཆའི་ཚིག་གི་སྦྱོར་བ་ནི་སྣང་བརྙན་བཞེངས་སྐྲུན་གྱི་
ལག་ཆའམ་ཐབས་སུ་བརྟེན་ཅིང་སྤྱོད་པས་རྩོམ་རིག་ལ་ངག་གམ་སྐད་ཆའི་རང་
བཞིན་གྲུབ་པ་དང༌། སྒྱུ་རྩལ་གྱི་རྣམ་པ་གཞན་ལ་དང་བསྡུར་ན་སྐྱོན་ཡོན་
གཉིས་ཀྱི་ཆ་མཆིས་སོ། ། ས་བཅད་འདིའི་ནང་རྩོམ་རིག་གི་སྐད་ཆའི་སྒྱུ་རྩལ་
གྱི་ཐུན་མོང་མ་ཡིན་པའི་རང་བཞིན་དང་ཁྱད་ཆོས་ཏེ། སྣང་བརྙན་རང་
བཞིན་དང་། སྐད་ཆའི་རང་བཞིན་དང་དེའི་ཁྱད་ཆོས་རྣམས་གཙོར་བཟུང་
སྟེ་རྣམ་པར་དཔྱོད་པ་དང་། དེ་མིན་དོན་བྱུང་བརྗོད་པའི་བསྟན་བཅོས་སུ་
སྐད་ཆའི་སྦྱོར་སྟངས་དང་གྲུབ་ཚུལ། རྩོམ་རིག་གི་སྐད་ཆའི་བཙོ་སྦྱང་(ལེགས་
ཉེས་བླང་དོར་བྱས་ཏེ་དོན་གྱི་སྙིང་བོ་བསྡུས་པ་)སོགས་བརྗོད་པར་བྱའོ། །
ལེའུ་དང་པོ། རྩོམ་རིག་དང་སྒྱུ་རྩལ་གཞན་
དག་བསྡུར་ཞིབ་བྱེད་པ།
རྩོམ་རིག་ནི་ངག་གི་སྒྱུ་རྩལ་ཞིག་ཡིན་པས་སྐད་ཆ་ནི་སྒྱུ་རྩལ་སྣང་བརྙན་
སྐྲུན་བྱེད་ཀྱི་ཐབས་དང་མཚོན་བྱེད་ཀྱི་གྲུབ་ཆ་དངོས་དང་བརྗོད་བྱ་སྣང་བརྙན་
དུ་སྦྱོར་བའི་མིང་དང་ཐ་སྙད་ཀྱི་ཚོགས་སུ་སྤེལ་ཏེ་བརྗོད་དོན་ཐེག་བྱེད་ཀྱི་ལུས་
དང་ཤིང་རྟར་བརྟེན་ཡོད། དེར་བརྟེན་རྩོམ་རིག་སྒྱུ་རྩལ་ལ་སྒྱུ་རྩལ་གཞན་
159



དག་རྣམས་ཀྱི་ཐུན་མོང་གི་རང་བཞིན་ལྡན་ཞིང་། དེ་ཡང་རི་མོ་དང་འཇིམ་
བཟོ། རོལ་དབྱངས། ཞབས་བྲོ། ཟློས་གར་དང་གློག་བརྙན་བཅས་ཀྱི་སྒྱུ་
རྩལ་རྣམ་པ་གཞན་དང་བསྡུར་ན་རྩོམ་རིག་ལ་ཐུན་མོང་མ་ཡིན་པའི་ཁྱད་ཆོས་
མཆིས་ཏེ། སྤྱིར་རྩོམ་རིག་གིས་སྣང་བརྙན་སྐྲུན་པ་སྒྱུ་རྩལ་གཞན་དག་དང་
མཐུན་ལ་སྣང་བརྙན་སྐྲུན་བྱེད་ཀྱི་རྒྱུའི་རང་བཞིན་མི་འདྲ་བའི་དབང་གིས་རྩོམ་
རིག་གི་སྐད་ཆའི་སྦྱོར་བ་ལས་བསྐྲུན་པའི་སྣང་བརྙན་མངོན་སུམ་དུ་མཐོང་ཐོས་
རེག་གསུམ་དུ་མི་སྣང་བར་རྗོད་བྱེད་ངག་གི་མིང་དང་ཐ་སྙད་ཀྱི་ཚོགས་ པའི་
ཤུགས་སུ་གནས་པས་ཤུགས་རྟོགས་ཀྱི་རང་བཞིན་ལྡན་པ། དེར་བརྟེན་རྩོམ་
རིག་ལ་སྟབས་བདེ་དང་སྟབས་བདེ་མ་ཡིན་པའི་དཀའ་ཚེགས་ཀྱང་ཆེ་བར་་
འདུག ཧེ་གོར་གྱིས་མཛད་པའི་《 མཛེས་རྩལ་རིག་པ་》ཞེས་པར། རྩོམ་
རིག་གི་དོན་ཅུང་ཟད་སླ་བར་བརྗོད་པའི་རྒྱུ་མཚན་ནི་ངག་གི་སྦྱོར་བར་སྙན་
ངག་གི་རྒྱན་གྱིས་སྤྲས་པར་སྦྱོང་སྟོབས་ཀྱི་རྣམ་རིག་གསལ་ཞིང་རྣོ་བ་ཞིག་མངོན་
པར་ལྡན་དགོས། འོན་ཏེ་ལག་རྩལ་གྱི་དཀའ་ཚེགས་དེ་དག་གང་ལྟར་ཁྱད་
བསད་བྱེད་མི་རུང་བར་གསལ། དེའང་ཅུང་དཀའ་བར་བཤད་ པའི་ རྒྱུ་་་
མཚན་ནི་སྙན་ངག་གི་བརྗོད་བྱའི་ནང་དོན་ནི་ ཕྱི་དངོས་པོ་བྱེ་བྲག་པའི་རྣམ་
པར་ངེས་དགོས་པས། ཁྱད་པར་དུ་སྒྱུ་རྩལ་གྱི་ནང་སྲོག་གི་( རྟོག་འཆར་གྱི་བློ་
བཀོད་ གཏིང་ཟབ་པ་དང་སྒྱུ་ རྩལ་གྱི་རྟོག་བཟོའི་ ཐབས་ཤེས་དངོས་ལ་བརྟེན་ནས་)སྟེང་ནས་་་
དངོས་ཡོད་ཀྱི་སྐྱོན་བཙལ་ཏེ་སྤོང་ཐབས་བྱེད་དགོས། ཞེས་གསུངས་པ་ལྟ་
བུས་རྩོམ་རིག་གི་ངག་གི་རང་བཞིན་དང་མཚོན་བྱའི་ནང་དོན་དང་མཚོན་བྱེད་
རྣམ་པ། སྒྱུ་རྩལ་གྱི་ནང་སྲོག་སྟེ་རྟོག་སྣང་གི་བློ་བཀོད་དང་སྒྱུ་རྩལ་གྱི་རྟོག་
བཟོ་བྱེད་ཐབས་བཅས་ཀྱི་ཕྱོགས་ནས་དེ་དག་ཕུན་ཚུན་བར་གྱི་འབྲེལ་བ་དང་
ཁྱད་པར་གསལ་བོར་བསྟན་ཡོད། །
གཤམ་ནས་ཕྱོགས་གསུམ་གྱི་སྟེང་ནས་རྩོམ་རིག་དང་སྒྱུ་རྩལ་གཞནདག་
བར་གྱི་ཁྱད་པར་དང་རྩོམ་རིག་སྣང་བརྙན་གྱི་ངོ་བོའི་ཁྱད་ཆོས་ལ་དཔྱོད་པར་
བྱའོ། །
160



དང་པོ། རྩོམ་རིག་གི་སྣང་བརྙན་གྱི་ཤུགས་རྟོགས་
དང་དམིགས་རྣམ་གྱི་རང་བཞིན།
གཅིག
དམིགས་རྣམ་གྱི་ཤུགས་རྟོགས་རང་བཞིན་གྱི་བཀག་རྒྱ།
སྒྱུ་རྩལ་གྱི་རྣམ་པ་གཞན་དག་ལ་མཚོན་ན་སོ་སོའི་སྣང་བརྙན་སྐྲུན་སྟངས་
དང་སྐྲུན་བྱེད་གྱི་རྒྱུའི་ངོ་བོའི་དབང་གིས་དེ་དག་གི་རྣམ་པ་ཐ་དད་དུ་འབྱུང་སྟེ།
སྤྱིར་སྒྱུ་རྩལ་སྣང་བརྙན་ཚང་མས་ཀློག་མཁན་གྱི་དབང་ཤེས་སུ་མངོན་སུམ་དུ་
སྣང་བའི་རྐྱེན་ནུས་སྦྱིན་ཏེ། དབང་ཤེས་ལ་མངོན་སུམ་གྱི་གཟུགས་སུ་སྣང་བ་
སྒྱུ་རྩལ་ཁག་རྣམས་འདྲ་བ་དང་། དཔེར་ན་རི་མོའི་སྒྱུ་རྩལ་གྱི་སྣང་བརྙན་ལྟ་
བུ་མིག་ཤེས་ཀྱིས་མཐོང་བ། འཇིམ་བཟོའི་སྣང་བརྙན་ལྟ་བུ་མིག་གིས་མཐོང་
ལ་ལུས་ཀྱིས་རེག་ཐུབ་པ། རོལ་དབྱངས་ལྟ་བུར་རྣ་ཤེས་ཀྱིས་ ཉན་ཐུབ་པ།
ཞབས་བྲོ་དང་ཟློས་གར་དང་གློག་གཟུགས་ཀྱི་སྣང་བརྙན་མཐོང་ཐོས་བྱེད་ཐུབ་
པ་ལྟ་བུའོ། ། དེ་ཡང་རྩོམ་རིག་གི་སྒྱུ་རྩལ་སྣང་བརྙན་ལ་མཚོན་ན་དེ་དག་ལས་
ཅུང་ཟད་ཁྱད་པར་མངའ་སྟེ། རྩོམ་རིག་སྒྱུ་རྩལ་ལ་སྐད་ཡིག་གི་ཐོག་ནས་བརྡ་
སྤྲོད་ རིག་པའི་གཞུང་ལུགས་དང་ཚིག་རྒྱན་རིག་པ་དང་རྩོམ་འཇུག་གི་རྣམ་་
བཞག་བཅས་ཀྱི་རིགས་གཞུང་ལ་བརྟེན་ནས་རྗོད་བྱེད་ཚིག་གི་ཕྲེང་བ་རབ་དང་
རིམ་ པར་ སྤེལ་ཏེ་སྒྱུ་རྩལ་ སྣང་བརྙན་གསར་ དུ་ སྐྲུན་པའི་སྒྱུ་ རྩལ་ ཞིག་ ཡིན།
མིང་ཚིག་ཡི་གེ་གསུམ་གྱི་སྦྱོར་བ་ལས་མཚོན་བྱ་དངོས་པོའི་སྣང་ཚུལ་རྣམས་ཀྱི་
ནང་ཁུལ་གྱི་འབྲེལ་བ་དང་ངོ་བོའི་ཁྱད་ཆོས་སོགས་དབང་ཁམས་ནས་གཅིག་ཏུ་
བསྡུས་ནས་རང་མཚན་བྱེ་བྲག་པའི་རྣམ་པར་སྣང་བའི་ཚུལ་རྣམས་ནང་སེམས་
ཀྱི་འདུ་ཤེས་སུ་མཚོན་ཞིང་དེའི་ངག་གམ་སྐད་ཆའི་མིང་དང་ཚིག་གི་སྦྱོར་བ་
ལས་རྩོམ་རིག་གི་སྣང་བརྙན་གསར་སྐྲུན་བྱེད་པ་ཡིན། དེ་ཡང་དབྱིབས་དང་
161



ཁ་དོག་གི་ཐིག་རིས་སུ་རི་མོ་ལྟར་མངོན་སུམ་དུ་མི་མཐོང་ཞིང་། རོལ་མོའི་
དབྱངས་ལྟར་མངོན་སུམ་ཐོས་པའི་ལམ་དུ་སོན་པ་ཞིག་ཀྱང་མིན་ནོ། ། རྩོམ་
རིག་གི་སྣང་བརྙན་ནི་བརྗོད་བྱ་དངོས་ཡོད་འཇིག་རྟེན་གྱི་ཚུལ་མངོན་སུམ་ཇི་
བཞིན་དུ་མཐོང་ཐོས་རེག་གསུམ་ལ་དངོས་སུ་སྣང་མི་ཐུབ་སྟེ། དེས་ཀློག་པ་
པོའི་རྟོག་སྣང་གི་འཆར་སྒོ་དང་རྐྱེན་འབྲེལ་གྱི་རིག་པ་ལ་བརྟེན་ནས་རྩོམ་པ་
པོའི་མཛེས་རྟོག་དམིགས་འདུན་གྱིས་ཁྲིད་སྟོན་འོག་བསྟན་བཅོས་ཀྱི་སྒྱུ་རྩལ་
སྣང་བརྙན་ཤུགས་བསྟན་དུ་མངོན་པར་རྟོགས་པ་དང་ཉམས་སུ་མྱོང་དགོས།
དེར་བརྟེན་རྩོམ་རིག་གི་སྣང་བརྙན་ནི་འདུ་ཤེས་སུ་མངོན་པའི་སྣང་བརྙན་ཡིན་
པས་དེ་ལ་ཤུགས་རྟོགས་ཀྱི་རང་བཞིན་དང་དམིགས་རྣམ་གྱི་རང་བཞིན་ལྡན།
རྩོམ་རིག་གི་སྣང་བརྙན་གྱི་རང་གཤིས་འདི་ལ་བཀག་རྒྱ་མཆིས་ཏེ། དང་པོ།
ཤུགས་རྟོགས་དང་དམིགས་རྣམ་ གྱི་ རང་བཞིན་ལྡན་པས་རྩོམ་རིག་གི་ སྣང་་་
བརྙན་སྒྱུ་རྩལ་གཞན་དག་གི་སྣང་བརྙན་ལྟར་མངོན་སུམ་ཐད་ཀར་བའི་སྟོབས་
ཀྱིས་ཞན་པར་གྱུར། རྩོམ་རིག་བསྟན་བཅོས་ཀྱི་ གཟིགས་ཀློག་ལ་ཐོག་མར་
རིག་ གནས་ ཡོན་ ཏན་ གྱི་ སྦྱོང་ སྟོབས་ ཚད་ ངེས་ ཅན་ ཞིག་ དགོས་ པ་ དང་།
མཐོང་ཐོས་ཀྱི་རྒྱུའང་ཆེས་ཆེར་ལྡན་དགོས་ཏེ། འཚོ་བའི་ཉམས་མྱོང་དང་
དཔེ་བཀླགས་ཀྱི་ཉམས་རྟོགས་སོགས་ཀྱི་རྨང་གཞི་ངེས་ཅན་ཞིག་ལ་བརྟེན་ནས་
བསྟན་བཅོས་ཀྱི་མིང་དང་ཚིག་གི་སྦྱོར་བའི་བརྡ་དོན་བཞིན་རྩོམ་རིག་གི་སྣང་
བརྙན་ཡིད་ངོར་རྟོག་བཟོ་བྱེད་དགོས་པ་ཞིག་སྟེ། སྤྱིར་རྩོམ་རིག་སྒྱུ་རྩལ་གྱི་
སྣང་བརྙན་ལ་ཉམས་དང་འགྱུར་བའི་ཚེ་སྲོག་གི་དཔལ་འབར་བར་མ་ཟད་ཀློག་
མཁན་རྣམས་ལ་གནས་དེར་དངོས་སུ་སླེབས་པ་དང་། མི་དེ་དངོས་སུ་མཐོང་
བ་དང་། དེའི་སྐད་ཀྱང་དངོས་སུ་ཐོས་པ་ལྟ་བུའི་མངོན་སུམ་པའི་སྣང་བ་
སྦྱིན་ནོ། ། ཞེས་མཁས་པ་རྣམས་ཀྱིས་བསྔགས་པ་ནི་རྩོམ་རིག་གི་ཆེ་བ་བརྗོད་
པ་ཙམ་ལས་དོན་དངོས་སུ་མཐོང་ཐོས་རེག་གསུམ་གྱི་ཡུལ་དུ་མ་གྲུབ་པར་རྟོག་
སྣང་ལ་མངོན་གསུམ་བཞིན་སྣང་བ་ཙམ་ཡིན། དཔེར་ན་གོར་ཅིས་ལེ་ཧྥུ་ཐོར་
སི་ཐེའི་ཚིག་སྦྱོར་གྱི་བསྟོད་པ་ལ། ཁོང་གིས་རིས་སུ་ཐོན་པར་བྲིས་པའི་སྣང་
162



བརྙན་ལ་ལག་སོར་གྱིས་མངོན་པར་རེག་འདོད་པར་སྣང་ངོ་ཞེས་བསྔགས་པ་ལྟ་
བུ། དོན་དངོས་སུ་བསྔགས་བརྗོད་ཀྱི་དཔེ་ཙམ་སྟེ། ཐོར་སི་ཐེ་ཡིས་སྣང་
བརྙན་རིས་སུ་ཐོན་པར་བྲིས་པ་འཇིམ་བཟོ་ལྟ་བུའི་གཟུགས་བརྙན་དུ་གྲུབ་ཅིང་
གསོན་ཉམས་ལྡན་པ་ཞིག་ཏུ་གྱུར་ཡོད། ཀློག་མཁན་གྱིས་རྟོག་སྣང་གི་འཆར་
སྒོ་ལ་བརྟེན་ནས་ཡིད་དུ་མངོན་པ་དང་ཉམས་སུ་མྱངས་པས་སྣང་ངོའི་གཟུགས་
བརྙན་ཇེ་གསལ་དུ་འོངས་པས་ལག་སོར་གྱིས་མངོན་པར་རེག་འདོད་པར་སྣང་
ངོ༌། ། གཉིས་པ། ཤུགས་རྟོགས་ཀྱི་དམིགས་རྣམ་རང་བཞིན་གྱིས་རྩོམ་རིག་
གི་སྣང་བརྙན་རི་མོ་དང་། ཟློས་གར། གློག་བརྙན་སོགས་ཀྱི་སྒྱུ་རྩལ་སྣང་
བརྙན་ལྟ་བུའི་མངོན་སུམ་མ་ཡིན་ཞིང་རྣམ་པ་མངོན་གསལ་བརྟན་ཆགས་སུ་མ་
གྲུབ་པས་རྩོམ་རིག་གི་སྣང་བརྙན་ནི་ཀློག་པ་པོ་སོ་སོར་ཐ་དད་དུ་སྣང་བས་ཕན་
ཚུན་མི་མཐུན་པར་འགལ་འདུ་སོགས་ཀྱི་རྩོད་པའང་འབྱུང་ངོ༌། །
གཉིས། ཤུགས་རྟོགས་དང་དམིགས་རྣམ་རང་བཞིན་གྱིས་གཞོགས་
མང་པོ་ནས་མཛེས་རྟོག་གི་ནང་དོན་ཕུན་སུམ་
ཚོགས་པར་འདོན་པ།
དེ་ཡང་ཤུགས་རྟོགས་དང་དམིགས་རྣམ་ རང་བཞིན་གྱི་རྩོམ་རིག་སྣང་
བརྙན་གྱིས་གཞོགས་མང་པོ་ནས་རྩོམ་རིག་སྣང་བརྙན་གྱི་མཛེས་རྟོག་གི་ཡོན་
ཏན་ཕུན་སུམ་ཚོགས་པར་འདོན་པ་དང༌། ཀློག་མཁན་ལ་རྟོག་སྣང་གི་འཆར་
སྒོ་སྤེལ་བར་སྟབས་བདེར་ཡོང་བ་དང་ཡང་བསྐྱར་གསར་སྐྲུན་བྱེད་པ་དག་ལ་
མཐུན་རྐྱེན་རྒྱ་ཆེར་སྦྱོར་བ་ཡིན་ནོ། ། དུས་རབས་བཅོ་བརྒྱུད་པའི་འཇར་མན་
རྒྱལ་ཁབ་ཀྱི་རྟོགས་སློང་རིང་ལུགས་ཀྱི་རྩོམ་རིག་པ་དང་མཛེས་རྩལ་རིག་པ་བ་
ལེ་ཞིན་གྱིས་རྩོམ་རིག་དང་རི་མོ་བསྡུར་ཏེ། རི་མོས་དངོས་རྣམ་རིས་འབྲི་བྱེད་
སླ་བས་བལྟས་པ་ཙམ་ནས་ལུས་ཀྱི་ལང་ཚོའི་དཔལ་ཡོན་མཐོང་ཐུབ་པ། སྙན་
163



ངག་པས་མཛེས་རྟོག་གི་དམིགས་རྣམ་སོ་སོ་བློ་ངོར་གུང་བསྒྲིགས་ཏེ་རྗོད་བྱེད་
ཚིག་ཏུ་སྤེལ་བ་ཙམ་དང༌། དེ་ཡང་རི་མོར་བལྟས་པའི་རྗེས་ཐུབ་ཀྱི་སྣང་བ་ལྟ་
བུའི་ མངོན་ སུམ་ པའི་ གཟུགས་ བརྙན་ གསལ་ པོ་ ཞིག་ འབྱུང་ མི་ ནུས་ སོ། །
ཁོང་གིས་གནའ་བོའི་ཀེ་རི་སེའི་སྙན་ངག་པ་ཆེན་པོ་ཧོ་མཱས་ཧེ་ལོན་གྱི་མཛེས་
ཉམས་སྣང་བརྙན་དུ་བྲིས་པ་དཔེར་བཟུང་སྟེ་བསྟན་པར། རྩོམ་པ་པོ་ཕུལ་དུ་
བྱུང་བ་ཞིག་གིས་རྗེས་ཐོབ་ཀྱི་སྣང་བའི་སྟེང་ནས་ཀློག་མཁན་རང་གི་སྣང་ངོར་
དངོས་སུ་མྱོང་དུ་འཇུག་པར་བརྩོན་པ་དང་། མཛེས་རྟོག་གིས་བསླངས་པའི་
དགའ་བ་དང་སྤྲོ་སྣང་རིས་ ཐོན་ དུ་འབྲི་ཐུབ་པས་ན། ད་གཟོད་ཁྱོད་ཀྱིས་
མཛེས་རྟོག་གི་རང་བཞིན་མངོན་པར་རིས་སུ་བྲིས་ཟིན་ནོ་(1ཞེས་གསུངས་པ་
ལྟ་བུའོ། ། །
དཔེར་ན་《 ཐོག་ཁང་དམར་པོའི་རྨི་ལམ་》ཞེས་པའི་ལེ་ཚན་གསུམ་པར་
ལིན་ཏའེ་ཡུས་ཞེས་པའི་བུ་མོ་དེ་རྩྭ་ཧྥུ་ཚང་དུ་ཐོག་མར་སླེབས་ཚེ་སྔ་རྗེས་སུ་མང་
ཚོགས་དང་ཝང་ཞེ་ཧྥེང་དང་རྩྭ་པའོ་ཡུས་བཅས་གཞན་ངོས་ཀྱི་ཕྱོགས་གསུམ་
ནས་ལྟ་སྟངས་ཀྱང་གསུམ་བྱུང་ཞིང༌། མི་སྣ་ཕན་ཚུན་བར་གྱི་འབྲེལ་བ་དང༌
བྱུང་རིམ་གྱི་འཕེལ་འགྲོས་ལ་བསྟུན་ནས་བུ་མོ་ཏའེ་ཡུས་ཀྱི་ཕྱིའི་ལུས་ཉམས་རིས་
སུ་ཐོན་པར་བྲིས་པ། ཐོག་མར་མང་ཚོགས་ཀྱི་སྣང་ངོར་ཁོ་མོ་ལོ་ན་གཞོན་ལ་
སྦྱངས་སྟོབས་ཀྱི་ཡོན་ཏན་ལྡན་པ། ཞལ་གཟུགས་མཛེས་ཤིང་སྒེག་པར་མི་
འདོད་ནད་ཀྱིས་རེག་པ། དེ་ནས་ཝང་ཞེ་ཧྥེང་གི་སྣང་བ་ལ་འཇིག་རྟེན་ན་
མེས་པོའི་ཚངས་ཐིག་ལས་མ་འདས་པའི་འཕྱོར་སྒེག་མ་འདི་འདྲ་བྱུང་བ་ངས་དེ་
རིང་དངོས་སུ་ མཐོང་སོང་ཞེས་པ་དང་། དེ་ཡང་ ཙཱ་པའོ་ཡུས་ཀྱི་ སྣང་བ་་་
གཞན་དང་མི་མཐུན་པར། རང་གི་ཕུགས་བསམ་གྱི་བྱམས་པའི་སྣང་བརྙན་
དེ་རིང་འཕྲུལ་ལ་མངོན་པར་མཐོང་ཞིང་གམ་དུ་སླེབས་པས་ཡིད་ལས་འདས་
པར་གྱུར། དེ་ཡང་ཁོས་དབང་ཤེས་ཀྱི་མིག་དང་སྙན་ངག་པའི་རྟོག་སྣང་གི་
རིག་པའི་བློ་ལ་བརྟེན་ནས་ལིན་ ཏའེ་ཡུས་ཀྱི་ཕྱི་ལུས་ཀྱི་ཞལ་གཟུགས་དང་བྱ་
སྤྱོད་ཀྱི་ཉམས་ལ་རྟོག་ཅིང་དཔྱད་པ་ན་ལིན་ཏའེ་ཡུས་ནི་གཞན་མ་ཡིན་པར་
164



རང་བློར་རྟག་ཏུ་སྣང་བའི་ཕུགས་བསམ་གྱི་བྱམས་པའི་སྣང་བརྙན་ཡིན་པས་
ཡིད་ནི་སྤྲོ་ཞིང་གཡོ་བ་དང་། སྙིང་ཐག་པ་ནས་ནུ་མོ་འདི་ཉིད་ངས་སྔོན་དུས་
མཐོང་མྱོང་ངོ་ཞེས་སྤྲོ་སེམས་འཁོལ་བའི་ཚིག་འདི་དབང་མེད་དུ་ཤོར། ཁོང་
གཉིས་ལ་སྔོན་གྱི་བརྩེ་ལྡན་མཛའ་གྲོགས་གཉིས་སླར་འཛོམས་པ་ལྟ་བུའི་དགའ་
སྤྲོ་སྐྱེས་ཤིང༌། ། དེ་དག་ལས་རྩྭ་པའོ་ཡུས་ཀྱི་མཛེས་རྟོག་འདུ་ཤེས་ཀྱི་རིག་པ་དེ་
ཝང་ཞེ་ཧྲེང་དང་མང་ཚོགས་ལས་སྐྱེ་སྟོབས་ཀྱི་དཔལ་འབར་བར་འདུག
མི་སྣའི་སྣང་བརྙན་དང་དམིགས་རྣམ་ཤུགས་རྟོགས་སུ་མངོན་པར་སྣང་
ཆེད་རྩོམ་པ་པོས་ངག་གི་སྦྱོར་བའི་རྩལ་དང་ཐབས་ལ་དབང་བའི་ཆེད་དུ་དཀའ་
སྤྱད་སྡུག་རུས་བྱས་པའི་གྲུབ་འབྲས་དེ་དག་གི་ཤུགས་ལས་མངོན་པར་མཐོང་
ཐུབ་བོ། ། སྒྱུ་རྩལ་གྱི་རིགས་སོ་སོའི་སྣང་བརྙན་གྱི་རང་བཞིན་དང་ཁྱད་ཆོས་
མངོན་པར་རྟོགས་ནས་རྩོམ་རིག་གི་སྐྱོན་མཐའ་དག་སྤོང་ཅི་ཐུབ་དང་ཡོན་ཏན་
མཐའ་དག་སྤེལ་ཅི་ཐུབ་བྱས་ནས་མཛེས་རྟོག་གི་དཔལ་དང་ནུས་པ་ལྡན་པའི་
སྣང་བརྙན་ཕུན་སུམ་ཚོགས་པ་བསྐྲུན་ཏེ་ཀློག་མཁན་ལ་མཚར་སྣང་དང་རྟོག་
སྣང་གི་འཆར་སྒོ་སྣ་ཚོགས་སྦྱིན་ཞིང་སྤེལ་ཏེ་མངོན་པར་ཉམས་སུ་མྱོང་བ་ལྟ་
བུའི་རྟོག་སྣང་ཕུན་སུམ་ཚོགས་ ཤིང་གསོན་ཉམས་ལྡན་པ་སྐྱེས་པའི་སྒྱུ་རྩལ་་
གཟིགས་རྟོག་གི་ཕན་ནུས་མངོན་པར་འདོན་དགོས། དེ་ལྟར་རྩོམ་རིག་་་་
བསྟན་བཅོས་སུ་སྐྱེས་སྟོབས་ཀྱི་དཔལ་དང་ཚེ་སྲོག་གི་ལང་ཚོའི་དཔལ་འབར་
བའི་སྒྱུ་རྩལ་སྣང་བརྙན་ཕུན་སུམ་ཚོགས་པ་བསྐྲུན་ཏེ་ཀློག་མཁན་མང་ཚོགས་ལ་
འཇིག་རྟེན་འཚོ་བའི་སྐྱིད་སྡུག་སྐྱོ་གསུམ་ཡང་བསྐྱར་ཉམས་སུ་མྱོང་བའི་རྟོག་
སྣང་གི་སེམས་སྣ་ཚོགས་སྐྱེས་སུ་བཅུག་ནས་མཛེས་རྟོག་གི་སྤྲོ་སྣང་རབ་ཏུ་འཁོལ་
བཞིན་སྒྱུ་རྩལ་སྣང་བརྙན་གྱི་ཤུགས་རྟོགས་ཀྱི་ནུས་པ་རླབས་པོ་ཆེ་མངོན་པར་
འདོན་ནོ། །
165



གཉིས་པ།
རྩོམ་རིག་གི་སྒྱུ་རྩལ་སྣང་བརྙན་
གྱི་མཚོན་བྱ་རྒྱ་ཆེ་བ།
བརྗོད་བྱ་སྤྱི་ཚོགས་འཚོ་བ་རྒྱ་ཆེ་གཏིང་ཟབ་ཏུ་མཚོན་ལ་སྒྱུ་རྩལ་གཞན་
དག་ལ་བཀག་རྒྱ་ཅུང་ཆེ་སྟེ། དཔེར་ན་རི་མོ་དང་འཇིམ་བཟོ་ལྟ་བུར་མཚོན་
ན་དངོས་པོ་ཞིག་གི་བརྟན་ཆགས་ཀྱི་རྣམ་པ་དང་གཟུགས་ཀྱི་སྐད་ཅིག་མའི་རྣམ་
འགྱུར་ཞིག་བཟུང་ནས་མཚོན་དགོས་པས་བཀག་རྒྱ་ཤིན་ཏུ་ཆེ་སྟེ། དེ་ཡང་
རོལ་དབྱངས་དང་ཞབས་བྲོ་ལ་མཚོན་ན་ནང་སེམས་ཀྱི་ཆགས་སྡང་གི་ཉམས་
སྟོན་པར་མཁས་ལ་དོན་གྱི་བྱུང་བ་དང་མི་སྣའི་སྣང་བརྙན་རིས་འབྲི་བྱེད་པའི་
ནུས་པའང་ཞན་པར་འདུག ཟློས་གར་དང་གློག་བརྙན། གློག་གཟུགས་
ཟློས་གར་བཅས་གོང་གི་གཟུགས་སྐྲུན་སྒྱུ་རྩལ་དང་འཁྲབ་སྟོན་སྒྱུ་རྩལ་ལས་་
མཚོན་བྱེད་ཀྱི་ནུས་པ་ཁྱད་དུ་འཕགས་པར་ལྡན་ལ། སྣ་མང་སྒྱུ་རྩལ་ནམ་ཡང་
གར་སྟེགས་སྟེང་དང་ཡོལ་བ་དང་འཁྲབ་སྟོན་མཁན་དང་བརྙན་ཤེལ་གྱི་སྒྲིག་
སྦྱོར་དང་བཅས་པའི་སྣང་བརྙན་བཞེངས་སྐྲུན་བྱེད་པའི་རྒྱུ་རྐྱེན་སྣ་ཚོགས་ཏེ་
དུས་དང་གནས་ཀྱི་བཀག་རྒྱ་ལས་འདས་མི་སྲིད་དོ། །
རྩོམ་རིག་གི་སྣང་བརྙན་སྐྲུན་བྱེད་ཀྱི་སྐད་ཆ་ནི་ཆེས་རང་དབང་ཅན་དང་
སྟབས་བདེ་ཞིང་དོན་ཐེག་གི་ནུས་པ་ཆེ་ཞིང་མཚམས་སྦྱོར་བྱེད་སླ་བ་ཞིག་ཡིན།
སྐད་ཆའི་སྦྱོར་བ་ལས་ཤེས་བྱ་མ་ལུས་པའི་ངོ་བོ་དང་ཁྱད་ཆོས་རྣམས་སོ་སོ་མ་
འདྲེས་པར་མཚོན་ཞིང་ཐེག་ཇི་སྙེད་པའི་མཐུ་ནུས་བསམ་གྱིས་མི་ཁྱབ་པ་ལྡན་
པས་ རྩོམ་རིག་སྒྱུ་ རྩལ་ དུས་དང་ གནས་ ཀྱི་ བཀག་ རྒྱུར་ནམ་ ཡང་ མི་ཚུད་དེ།
མིག་ཤེས་དང་རྣམ་ཤེས་ཀྱི་དབང་ཁམས་བྱེ་བྲག་པའི་བཀག་རྒྱའང་མེད་པར་སྤྱི་
བྱེ་བྲག་དང་བརྟན་གཡོ་དང་། རྟག་དངོས་དང་། རྟོགས་མ་རྟོགས་སོགས་
མངོན་ལྐོག་གི་སྣང་ཚུལ་དང་དེ་མིན་དབྱིབས་དང་ཁ་དོག་དང་རྣམ་པ་དང་།
གཟུགས་སྒྲ་དྲི་རོ་རེག་བྱ་ལ་སོགས་པའི་འདོད་ཡོན་གྱི་དངོས་པོ་བྱེ་བྲག་པའི་
166



སྣང་ཚུལ་དང་རང་བཞིན་སོགས་ཕྱོགས་དང་མཚམས་ཡོངས་ནས་འཇིག་རྟེན་
གྱི་རང་བཞིན་དང་སྣང་ཚུལ་མཐའ་དག་ལ་མངོན་པར་རྟོག་ཅིང་དཔྱོད་པའི་སྒོ་
ནས་སྒྱུ་རྩལ་སྣང་བརྙན་གསོན་ཉམས་ལྡན་པ་བསྐྲུན་ཏེ་མཚོན་ནུས།
གཅིག
འཕོ་འགྱུར་སྣ་ཚོགས་འབྱུང་བའི་སྤྱི་ཚོགས་
འཚོ་བ་རྒྱ་ཆེར་འབྲི་བ།
ཆུང༌ བྱ་ བྱིའུ་ འབའ་ འབུ་ དང༌ ལྷ་ ཀླུ་ གཉན་ བཙན་ མི་ མ་ ཡིན་ དང་།
གནའ་དང་ད་ལྟ་དང་ལོ་ངོ་སྟོང་ཕྲག་དུ་མའི་སྔོན་དང་། ལེ་དབར་ཁྲི་ཕྲག་དུ་
མའི་རྒྱ་ཁྱོན་དང་། ཆེ་བ་ཕྱི་སྣོད་འཇིག་རྟེན་གྱི་ཁམས་དང་ནང་བཅུད་སེམས་
ཅན་གྱི་འཚོ་བའི་ཟློས་གར་སྣ་ཚོགས་སྟོན་པའི་ལོ་རྒྱུས་དེབ་ཐེར་གྱི་བརྙན་རིས་
དང་། སྤྱི་ཚོགས་ཀྱི་འབྲེལ་བ་སྣ་ཚོགས་ཀྱི་རྙོག་འཛིངས་ཀྱི་རང་བཞིན་སོགས་
ཀྱི་སྣང་ཚུལ་མཐའ་དག་རྗོད་བྱེད་ངག་གམ་སྐད་ཆའི་ཕུན་སུམ་ཚོགས་པའི་སྦྱོར་
བ་ལ་བརྟེན་ནས་སྒྱུ་རྩལ་སྣང་བརྙན་གསོན་ཉམས་ལྡན་པར་བསྐྲུན་ཅིང་མངོན་
པ། ཁྱད་པར་དུ་དོན་གྱི་བྱུང་བ་བརྗོད་པའི་སྒྲུང་རིང་གིས་བརྗོད་དོན་རྒྱ་ཆེར་
ཐེག་སྟེ། དཔེར་ན་《རྒྱལ་ཕྲན་གསུམ་གྱི་རྟོགས་བརྗོད་》ཞེས་པར་ཏུང་ཧན་
རྒྱལ་རབས་ནས་ཞིས་ཅིན་རྒྱལ་རབས་ཀྱིས་རྒྱལ་ཡོངས་གཅིག་གྱུར་བྱས་པའི་
བར་ གྱི་ལོ་ ངོ༌ ཉིས་བརྒྱ་ ལྷག་ གི་ ཟིང་འཁྲུག་ གི་ ལོ་ རྒྱུས་ བྲིས་ པ་ ལྟ་ བུ་ དང་།
《འཐབ་འཁྲུག་དང་ཞི་བདེ་》ཞེས་པའི་སྒྲུང་རིང་དུ་དུས་རབས་བཅུ་དགུ་བའི་
འགོ་ཙམ་དུ་ཨུ་རུ་སུ་དང་ཧྥ་རན་སིའི་བར་དུ་བྱུང་བའི་འཐབ་འཁྲུག་གི་ལོ་རྒྱུས་
གནས་ཚུལ་མཚོན་པའི་ལོ་རྒྱུས་ཀྱི་བརྙན་རིས་ཆེན་མོ་འདི་བྲིས་པ་དང་། དེ་
ཡང་《 གེ་སར་རྒྱལ་པོའི་སྒྲུང་》ཞེས་པས་བོད་སིལ་ཐོར་གྱི་རྗེས་ནས་དགའ་ལྡན་
ཕོ་བྲང་བཙུགས་པའི་བར་གྱི་ལོ་ངོ་བདུན་བརྒྱ་ལྷག་གི་ཕྱི་ནང་གི་ཟིང་འཁྲུག་སྣ་
ཚོགས་གྱིས་གདུངས་པའི་མི་དམངས་ཀྱི་སྡུག་བསྔལ་དང་རེ་འདོད་མངོན་པར་
1 67



མཚོན་པ་དང༌། དེ་ཡང་《ནུབ་ཕྱོགས་སུ་སྐྱོད་པའི་རྟོགས་བརྗོད་》ཞེས་པར་
ལྷ་སྒྲུང་གི་ཐབས་དང་རྣམ་པ་ལ་བརྟེན་ནས་ལྷའི་འཇིག་རྟེན་ཞིག་མངོན་པར་
བསྐྲུན་ཏེ། མི་དང་མི་མ་ཡིན་ལྷ་འདྲེ་དང་ལྷ་ཡུལ་དང་ཀླུའི་རྒྱལ་པོའི་ཕོ་བྲང་
དང་དམྱལ་ ཁམས་ཀྱི་བཀོད་ པ་ སོགས་རྟག་དངོས་གང་རུང་གི་ སྣང་ཚུལ་སྣ་་
ཚོགས་རིས་སུ་ཐོན་པར་བྲིས་པ་ལྟ་བུའོ། ། །
གཉིས།
མི་སྣའི་ནང་སེམས་ཀྱི་འཇིག་རྟེན་མངོན་པར་མཚོན་པ།
ཕྱི་སྣོད་ཀྱི་འཇིག་རྟེན་ལས་གཡོ་བ་ནང་བཅུད་སེམས་ཅན་གྱི་འཇིག་རྟེན་
ནི་མཐའ་ཡས་བསམ་གྱིས་མི་ཁྱབ་པ་ཞིག་སྟེ། སྣང་བ་ཡིད་ཀྱི་ཁམས་ནི་ཆེས་
རྒྱ་ཆེ་གཏིང་ཟབ་ཅིང་ཕུན་སུམ་ཚོགས་པའི་འཇིག་རྟེན་ངོ་མཚར་བ་ཞིག་ཡིན།
མི་གཤིས་རང་བཞིན་གྱི་སེམས་ནི་ཕྱི་དངོས་པོའི་སྣང་ཚུལ་གྱི་དབང་དུ་འགྲོ་སྟེ།
ཕྱིའི་རྐྱེན་གྱིས་བསླངས་པའི་ནང་སེམས་ཀྱི་འགྱུར་ པ་ བསམ་གྱིས་མི་ཁྱབ་པ་
འབྱུང་བ། ཕྱིའི་སྣང་ཚུལ་སྣ་ཚོགས་ཀྱིས་བསླངས་པའི་ནང་སེམས་ཀྱི་འགྱུར་
བའི་སེམས་བྱུང་སྣ་ཚོགས་ཏེ། དགའ་སྡུག་ཆགས་ སྡང་། བྱམས་ སྙིང་རྗེ་
དང་ཁོང་ཁྲོ་ང་རྒྱལ། དངངས་སྐྲག་དང་འཇིགས་ སྣང་། མྱ་ངན་དང་་་་
གཅེས་འཛིན། ཕྲག་དོག་སོགས་ཀྱི་སེམས་བྱུང་སྣ་ཚོགས་ཀྱི་སྣང་ཚུལ་མཐའ་
དག་ངག་གི་རྣམ་པར་རིག་བྱེད་ཀྱི་སྒྱུ་རྩལ་སྣང་བརྙན་དུ་མངོན་པར་སྤེལ་བ།
སྤྱིར་ནང་སེམས་ཀྱི་སྣང་ཚུལ་ལ་ལ་སྣང་དུ་ཡོད་ལ་ བརྗོད་ཀྱང་སྲིད་པ་དང་།
ལ་ལ་ཡིད་དུ་བསམ་པ་ཙམ་ལས་བརྗོད་དུ་མེད་པ་དང་། རྩོམ་པ་པོས་ནང་
སེམས་ཀྱི་འགྱུར་བའི་བསམ་ཚུལ་རྗོད་བྱེད་ངག་གི་རྣམ་པར་རིག་བྱེད་དུ་་་་
མཚམས་སྦྱོར་བྱས་ནས་མཛེས་རྟོག་གི་སྣང་ཡུལ་དུ་བཀོད་པའི་སྣང་བརྙན་གྱི་
གཟུགས་དང་ཉམས་སུ་བསྐྲུན་པ་ནི་ལས་སླ་མོ་ཞིག་མ་ཡིན་ཏེ། རིག་པས་སྒྲོ་
འདོགས་སྣ་ཚོགས་བྱེད་དགོས་ཏེ། རྩོམ་རིག་འདི་སྒྱུ་ རྩལ་གཞན་དག་དང་
168



བསྡུར་ན་ཐུན་མོང་མ་ཡིན་པའི་ནུས་པ་དང་ཁྱད་ཆོས་མངའ་སྟེ། སྐད་ཆ་ནི་
མཚོན་བྱ་དང་མཚོན་བྱེད་ཀྱི་རྣམ་པ་གཅིག་གྱུར་བའི་རང་བཞིན་ཅན་ཞིག་སྟེ།
བསམ་བློ་དང་བརྗོད་བྱའི་དངོས་པོའི་རྣམ་པ་སྐད་ཆའི་ངོས་ནས་གཅིག་གྱུར་གྱི་
གོང་བུར་གྲུབ་ཡོད། སྐད་ཆ་ནི་ནང་སེམས་ཀྱི་སྣང་ཚུལ་ཕྱིར་མངོན་པའི་སྒྲ་
གདངས་ཀྱི་རྣམ་པ་ཞིག་ཡིན། སྤྱིར་དབང་ཤེས་ཀྱི་ཚོར་བ་དང་ཤེས་རྟོགས་
སམ་ངོས་ཤེས་ཀྱི་ནུས་པ་སོགས་ནང་སེམས་སུ་སྐྱེས་བྱེད་ཀྱི་རྐྱེན་དངོས་ཡིན་ལ་
དེའང་མཚོན་བྱེད་ཀྱི་ལག་ཆའང་ཡིན། མདོར་ན་འཇིག་རྟེན་ཁམས་ཀྱི་སྐྱེ་
དངོས་ཡོད་ ཆུ་དང་ནང་སེམས་ཀྱི་ སྣང་ཚུལ་ཕྲ་རགས་སྣ་ ཚོགས་ མངོན་པར་
མཚོན་པ་ལ་རྩོམ་པ་པོས་དཀའ་སྤྱད་སྡུག་རུས་ཀྱི་གོ་ཆ་བཙན་པོ་ལྷུར་ལེན་གྱིས་
བརྗོད་བྱ་མངོན་ལྐོག་གང་རུང་དང་ཕྱི་ནང་འཇིག་རྟེན་གྱི་སྣང་ཚུལ་རྣམས་
གསོན་ཉམས་ལྡན་པར་ངག་གི་རྣམ་པར་རིག་བྱེད་དུ་སྦྱོར་མཁས་པར་ངག་སྦྱོར་
གྱི་སྒྱུ་རྩལ་ལས་གཞན་གྱིས་མི་ནུས་སོ། ། སྐད་ཆ་ནི་བརྗོད་བྱ་དང་རྗོད་བྱེད་
གཅིག་གྱུར་གྱི་གོང་བུ་ཞིག་ཏུ་གྲུབ་པས་ནང་སེམས་ཀྱི་སྣང་ཚུལ་སྣ་ཚོགས་མཚོན་
པར་རྗོད་བྱེད་ངག་གི་ལམ་ལ་བརྟེན་དགོས་པས་སྐད་ཆ་ནི་ནང་སེམས་ཉིད་ངག་
གི་རྣམ་པར་རིག་བྱེད་ཀྱི་སྒྲར་ཐོན་པ་ཞིག་ཏུ་ངེས་སོ། །སྐད་ཆ་ལ་ཕྱི་ངག་ཏུ་མ་
ཐོན་པའི་ནང་སེམས་སུ་བསམ་གཞིགས་བྱ་བྱེད་དུ་སྤྱོད་པའི་སྐད་ཆའི་རྣམ་པ་ལ་
ཡིད་ཀྱི་སྐད་ཆར་བརྗོད་པ་དང་སྤྱིར་སྐད་ཆའི་རྣམ་པ་ཕྱི་ངག་སྒོར་ཐོན་མ་ཐོན་
གྱི་རྣམ་པའི་ཁྱད་པར་གཉིས་སུ་འབྱེད་པ་ལྟ་བུའོ། །རྩོམ་པ་པོས་རང་གི་གཤིས་
རྒྱུད་དང་ཁྱད་ཆོས་སོགས་ལ་གཞིགས་ནས་ངག་སྦྱོར་གྱི་རྣམ་པ་འོས་མཐུན་དུ་
སྤྱོད་ཅིང་དེས་མཛེས་རྟོག་སྣང་བརྙན་ཡིད་བཞིན་དུ་བསྐྲུན་ཏེ་རང་གི་མཛེས་
སྣང་གི་ལྟ་བ་དང་བསམ་འདུན་མངོན་པར་མཚོན་ནོ། །དེ་ལ་ཨ་ཐོར་སི་ཐེ་ཡིས་
སྐད་ཆའི་སྦྱོར་ བ་ལ་སྒྱུ་འཕྲུལ་ གྱི་ནུས་པ་བསམ་གྱིས་མི་ཁྱབ་པ་ མཆིས་ པར་་
མཐོང་སྟེ་ཁོང་གིས་སྐད་ཆ་ནི་ཧ་ཅང་ངོ་མཚར་བའི་གློག་ཞགས་ཞིག་ཡིན་ལ་སྒྱུ་
རྩལ་པའམ་རྩོམ་མཁན་དང་སྙན་ངག་པས་རང་གི་ཕྲག་ཏུ་ཐེག་པའི་ངག་སྦྱོར་གྱི་
གློག་ཞགས་འདི་ ལ་ བརྟེན་ནས་ རང་ སེམས་ ཀྱི་ ཆགས་ པ་ དང་ སྡང་བ་དང༌།
169



མཛེས་སྡུག་གི་རྟོག་སྣང་དང་བསམ་འདུན་སྣ་ཚོགས་འཛིན་ཞིང་སླར་ངག་གི་
རྣམ་པར་རིག་བྱེད་ཀྱི་འཕྲུལ་འཁོར་ལ་སྦྱར་ཏེ་ཀློག་མཁན་མང་ཚོགས་ལ་ངོ་སྤྲོད་
མཚམས་སྦྱོར་བྱེད་དོ། །
གསུམ་པ།
རྩོམ་རིག་གི་སྒྱུ་རྩལ་སྣང་བརྙན་གྱི་
གཏིང་ཟབ་རང་བཞིན།
སྒྱུ་རྩལ་གྱི་བསྟན་བཅོས་ཐམས་ཅད་རྩོམ་པ་པོའི་ཆགས་པ་དང་སྡང་བའི་
སེམས་ཞུགས་ཤིང་ཕུགས་བསམ་གྱི་འདུན་པ་ངེས་ ཅན་ཞིག་ཐེག་པའི་སྣང་་་་
བརྙན་གྱི་མ་ལག་ཆ་ཚང་བའི་གཟུགས་ཕུང་ཞིག་ཡིན། དེ་དག་གི་བསམ་པའི་
རང་བཞིན་ལ་ཤུགས་དྲག་ཞན་གང་རུང་མཆིས་ཏེ། སྒྱུ་རྩལ་གྱི་རྣམ་པའི་་
རིགས་ཕན་ཚུན་བསྡུར་ན་བསམ་པའི་རང་བཞིན་གྱི་ ཤུགས་དྲག་ཅིང་བརྗོད་
དོན་གཏིང་ཟབ་པ་ནི་རྩོམ་རིག་སྒྱུ་རྩལ་ཁོ་ན་ལས་གཞན་མ་མཆིས་པར་འདོད་
དོ། །
རྩོམ་རིག་སྒྱུ་རྩལ་གྱི་མཚོན་བྱེད་ངག་སྦྱོར་ནི་ནང་སེམས་ཀྱི་འགྱུར་བའི་སྒྲ་
ཕྱིར་མངོན་པར་ཐོན་པ་ཞིག་སྟེ། དེའི་མིང་དང་ཚིག་གི་ཚོགས་པའི་སྡེབ་སྦྱོར་
གྱིས་བརྗོད་བྱ་དངོས་པོའི་རང་བཞིན་དང་ཁྱད་ཆོས་ཡང་དག་ཅིང་གཏིང་ཟབ་
པར་མཚོན་ནུས་པ་མ་ཟད་ཆགས་སྡང་གི་སེམས་ཀྱི་སྣང་ཚུལ་ཡང་རིས་སུ་ཐོན་
པར་མཚོན། རྩོམ་པ་པོས་རང་གི་ཆགས་སྡང་གི་འདུན་པ་སྣང་བརྙན་གསར་
སྐྲུན་གྱི་ཤུགས་སུ་སྦྱོར་ཞིང་བཀོད་པ་དང་། དེ་མིན་བརྗོད་པ་པོའི་རྣམ་པར་
བརྫུས་ནས་གཟུར་གནས་པའི་དཔྱད་གཏམ་གྱི་ཚུལ་དང་གདེང་འཇོག་གི་ཚུལ་
དུ་མཚོན་པ། ཁྱད་ པར་དུ་བམ་ཚད་རྒྱ་ཆེ་བའི་རྩོམ་རིག་བསྟན་བཅོས་ སུ་
བརྗོད་བྱ་སྤྱི་ཚོགས་འཚོ་བའི་ཁྱབ་རྒྱ་ཆེ་ལ་མི་སྣའི་སྣང་བརྙན་སྣ་ཚོགས་པ་
བསྐྲུན་པ་དང་རང་གཤིས་ཀྱང་སྣ་མང་བཀོད་པ་དང་། བརྗོད་སྙིང་དུ་མར་
170



བསྐྲུན་པ་དང་། སྤྱི་ཚོགས་འཚོ་བའི་ངོ་བོ་དང་ཆོས་ཉིད་བརྗོད་པ་ཕྱོགས་དང་
མཚམས། རབ་དང་རིམ་པའི་ཁྱོན་ཡོངས་ནས་གྲོལ་བས། དཔེར་མཚོན་གྱི་
དོན་སྙིང་ཇེ་ལེགས་སུ་བཀོད་ཐུབ་པར་བརྟེན་སྒྱུ་རྩལ་གཞན་དག་ལས་ལྷག་པར་
ལོ་རྒྱུས་ཀྱི་དངོས་སྟོབས་དང་མཚན་ཉིད་རིག་པའི་ཟབ་བརླིང་གི་རང་བཞིན་
མངོན་པར་ལྡན་ནོ། །
རྩོམ་རིག་བསྟན་བཅོས་ཀྱིས་སྤྱི་ཚོགས་འཚོ་བ་གཏིང་ཟབ་ཏུ་མཚོན་པའི་
རང་བཞིན་ནན་གྱིས་བརྗོད་པའི་རྒྱུ་མཚན་རྩོམ་རིག་གིས་མཚན་ཉིད་རིག་པ་
དང་སྤྱི་ཚོགས་ཚན་རིག་ལྟར་སྤྱི་མཚན་དང་རིགས་སྒྲུབ་དབྱེ་འབྱེད་ཀྱི་རིགས་
པའི་གཞུང་ལུགས་ཀྱི་སྒོ་ནས་བརྗོད་བྱ་སྡོམ་དུ་འགོད་པ་དང༌། ཆོས་བཤད་དུ་
བརྗོད་པ་ཞིག་གཏན་ནས་མ་ཡིན་པར། རྩོམ་རིག་ནི་ངག་གི་སྒྱུ་རྩལ་ཏེ་སྒྱུ་
རྩལ་སྣང་བརྙན་དུ་བསྐྲུན་དགོས་ཏེ་སྣང་བརྙན་གྱི་ཤུགས་ནས་སྒྱུ་རྩལ་གྱི་མཛེས་
པའི་དཔལ་དང་ནུས་པ་མངོན་པ། རྩོམ་རིག་གི་སྣང་བརྙན་ནི་ངག་སྦྱོར་ལས་
གྲུབ་པ་དང་ངག་སྦྱོར་གྱི་མིང་དང་ཚིག་ལ་ཆགས་པ་དང་སྡང་བའི་སེམས་ཞུགས་
པས་དེ་ལ་ཆགས་སྡང་གི་བསམ་པའི་རང་བཞིན་ལྡན་པ། བསམ་པའི་རང་
བཞིན་དང་ཆགས་སྡང་གི་རང་བཞིན་ནི་རྩོམ་རིག་སྒྱུ་རྩལ་གྱི་རྩ་བའི་རང་བཞིན་
ཏེ་མཛེས་རྟོག་གི་ནུས་པ་གཏིང་ཟབ་ཏུ་སྐྱེད་པའི་དངོས་སྟོབས་ཡིན།
ལེའུ་གཉིས་པ། རྩོམ་རིག་གི་སྐད་ཆའི་
ཁྱད་ཆོས་བཤད་པ།
རྩོམ་རིག་གི་སྐད་ཆ་ཞེས་པའི་ཐ་སྙད་ལ་གོ་དོན་རྣམ་པ་གཉིས་མཆིས་ཏེ།
སྒྲ་ཡངས་འཇུག་གི་རྩོམ་རིག་སྐད་ཆ་དང་སྒྲ་དོག་འཇུག་གི་རྩོམ་རིག་སྐད་ཆ་
གཉིས་སོ། ། དེ་ལས་སྒྲ་ཡངས་འཇུག་གི་རྩོམ་རིག་སྐད་ཆ་བྱ་བ་ནི་སུམ་རྟགས་
དག་གསུམ་གྱི་དགོངས་དོན་དང་མཐུན་པའི་ངག་སྦྱོར་གྱི་སྐད་ཆ་སྟེ་དགེ་ཆོས་
171



ཀྱིས་གསུངས་པའི་ཚད་ལྡན་གྱི་སྤྱི་སྐད་དེ་ཡིག་སྐད་ལ་ཟེར། དེའི་སྦྱོར་སྟངས་
ལ་ཚིག་དག་ཅིང་ཁ་གསལ་བ་དང་ཚིག་ཉམས་ཐོན་པ་ཞིག་སྟེ། སྤྱི་ཚོགས་ཚན་
རིག་དང་ཚགས་པར་དང་གཞུང་ཡིག་རྩོམ་རིག་བསྟན་བཅོས་སོགས་ཀྱི་རིག་
པའི་གནས་ཆེ་ཆུང་གི་རྩོམ་ཡིག་ཡོད་དོ་ཅོག་སྦྱོར་བྱེད་ཀྱི་ངག་གམ་སྐད་ཆ་ལ་
བྱའོ། །སྒྲ་དོག་འཇུག་གི་རྩོམ་རིག་སྐད་ཆ་ཞེས་པ་རྩོམ་པ་པོས་སྒྱུ་རྩལ་སྣང་
བརྙན་ ( དོན་གྱི་བྱུང་བའམ་ཡིད་ཀྱི་འགྱུར་བ་བརྗོད་བྱེད་）སྐྲུན་བྱེད་དུ་རྩོམ་རིག་བསྟན་
བཅོས་སུ་མངོན་པར་སྤྱད་པའི་ཕུན་སུམ་ཚོགས་པའི་རྒྱུན་གྱིས་སྤྲས་པའི་ངག་
སྦྱོར་གྱི་སྐད་ཆ་ལ་བྱའོ། །
སྒྲ་དོག་འཇུག་གི་རྩོམ་རིག་གི་སྐད་ཆ་བྱ་བ། སྤྱིར་ཐུན་མོང་གི་སྐད་ཆའི་
སྦྱོར་བ་ལ་བརྗོད་བྱའི་ནང་དོན་གྱི་ཆ་ལ་དོ་སྣང་བྱེད་པ་ལས་ཚུལ་ཇི་ལྟར་དུ་
བརྗོད་པའི་སྐད་ཆའི་ཚིག་སྦྱོར་གྱི་རྣམ་པ་ལ་དོ་སྣང་ཆེན་པོ་མི་བྱེད་དོ། ། རྩོམ་
རིག་གི་སྐད་ཆའི་སྒྲ་དོག་འཇུག་གི་དོན་གྱི་སྐད་ཆ་ནི་རྩོམ་རིག་བསྟན་བཅོས་
འགྲུབ་བྱེད་ཀྱི་རྣམ་པའི་ཆ་གཙོ་ཆེ་ཤོས་ཏེ། མཛེས་རྟོག་སྣང་བརྙན་སྐྲུན་བྱེད་
དང་བརྗོད་དོན་ཐེག་བྱེད་ཀྱི་མིང་དང་ཚིག་གི་ ཤིང་རྟ་དངོས་ཡིན། དེ་ནི་
ཆགས་སྡང་གི་སེམས་ཞུགས་ཤིང་སྒྱུ་རྩལ་གྱི་ལས་སྐྱོར་བཙོ་སྦྱང་སྣ་ཚོགས་བྱས་
པའི་སྡེབ་སྦྱོར་ཕུན་སུམ་ཚོགས་པའི་ངག་གི་སྦྱོར་བ་ཡིད་དབང་འགུགས་བྱེད་
ཅིག་ཡིན། དེ་ལ་བརྡ་སྦྱོར་གྱི་ནུས་པ་ལྡན་པ་མ་ཟད་སྒྱུ་རྩལ་གྱི་མཛེས་ཉམས་
བསམ་གྱིས་མི་ཁྱབ་པ་མཆིས་སོ། །
རྩོམ་རིག་བསྟན་བཅོས་ཀྱི་སྐད་ཆ་དངོས་ལ་སྒྲ་ཡངས་འཇུག་གི་རྩོམ་རིག་
སྐད་ཆའི་དག་ཆ་ལྡན་པ་ཁ་གསལ་བ་དང་ཉམས་ཐོན་པ་བཅས་ཀྱི་ཐུན་མོང་
བའི་ཡོན་ཏན་དེ་དག་འཛོམས་པའི་གཞི་ལ་ད་རུང་གཤམ་གསལ་གྱི་ཁྱད་ཆོས་
འགའ་ཡང་ལྡན་དགོས་སོ། །
172



དང་པོ།
སྣང་བརྙན་མངོན་སུམ་ལྟར་སྐྲུན་པ།
རྩོམ་རིག་བསྟན་བཅོས་སུ་ཚེ་སྲོག་གི་སྐྱེས་སྟོབས་ཀྱི་ལང་ཚོའི་དཔལ་དང་
ལྡན་པའི་སྒྱུ་རྩལ་སྣང་བརྙན་གསར་སྐྲུན་བྱེད་དགོས་པས་རྩོམ་རིག་གི་སྐད་ཆའི་
སྦྱོར་བ་ལ་དེ་བཞིན་དུ་ཉམས་དང་འགྱུར་བ་ཕུན་སུམ་ཚོགས་པ་ཐོན་པའི་སྡེབ་
སྦྱོར་དང་ཚིག་རྒྱན་རིག་པར་མཁས་ཤིང་དབང་འབྱོར་བར་བྱེད་དགོས། མི་
སྣ་སྣ་ཚོགས་དང་དོན་དངོས་དང་ཡུལ་ལྗོངས་སྣ་ཚོགས་མངོན་སུམ་ཇི་བཞིན་
གསོན་ཉམས་ལྡན་པར་ངག་སྦྱོར་དུ་རིས་སུ་ཐོན་པ་དང་བདེན་གྲུབ་ཏུ་བསྐྲུན་ཏེ་
ཡིད་དབང་འགུགས་པའི་གསོན་ཉམས་ཐོན་པར་མངོན་དགོས། 《རྗེ་བཙུན་
མི་ལ་རས་པའི་གསུང་མགུར་》ལས། ཁོང་གནམ་ས་གཉིས་པོ་གྲོས་བྱས་ཏེ། །
སྐྱི་སེར་རླུང་གི་བང་ཆེན་བཏང༌། །འབྱུང་བ་ཆུ་ཀླུང་གཡོས་གཡོས་ནས། ། ལྷོ་
སྤྲིན་སྨུག་པོ་འདུན་མར་བསྡུས། །ཉི་ཟླ་ཟུང་གཅིག་བཙོན་དུ་བཟུང༌། །རྒྱུ་སྐར་
ཉེར་བརྒྱད་སྟར་ལ་བརྒྱུས། ། ཁྲིམས་ཀྱིས་གཟའ་བརྒྱད་ལྕགས་སུ་བཅུག །
དགུ་ཚིགས་སྐྱ་མོ་བརྟོད་ལ་མནན། ། སྐར་ཕྲན་ཡོངས་ལ་བུད་ཀྱིས་བཏབ། །
ཅེས་བྱུང་བ་ལྟ་བུས་ནམ་མཁའི་ངོས་ཡོངས་སྤྲིན་གྱིས་བསྒྲིབས་ཏེ་ཁ་བ་འབབ་
པའི་སྟ་གོན་བྱེད་བཞིན་པའི་སྣང་ཚུལ་གསོན་ཉམས་ལྡན་པར་སྣང་བ་དང༌། །
དེ་ཡང་《མེ་ལོང་མ་》ལས། མཆུ་ནི་དམར་ཞིང་གུག་པ་དང༌། ། གཤོག་པ་
ལྗང་ཞིང་མཉེན་པ་དང༌། ། མགྲིན་པ་ཁ་དོག་གསུམ་ཕྲེང་ཅན། ། ནེ་ཙོ་འདི་
དག་ཚིག་འཇམ་ལྡན། ། ཞེས་བྱུང་བ་ལྟ་བུས་བརྗོད་བྱ་ནེ་ཙོའི་གཟུགས་མངོན་
སུམ་ལྟ་བུར་ཐོན་པ། ཨོ་སི་ཁྲུ་རི་ཡའི་སྒྲུང་རྩོམ་མཁན་ཚི་ལེ་གོར་གྱིས་《 བུད་
མེད་ཅིག་གི་མི་ཚེའི་ཉིན་ཞག་གཅིག་》ཅེས་པའི་སྒྲུང་རྩོམ་དུ་ཤོ་རྒྱག་སའི་ཤོ་པ་
སོ་སོའི་ལག་སོར་གྱི་ཉམས་སྣ་ཚོགས་གསོན་ཉམས་ལྡན་པ་ཞིག་རིས་འབྲི་བྱས་ཏེ།
འགོ་སྣམ་ལྗང་ཁུའི་སྟེགས་ཁེབས་ངོས་ཀྱི་ཕྱོགས་བཞི་ན་དཀར་ལ་གསལ་བའི་
173



ལག་སོར་མང་པོ་འོད་འཚེར་བཞིན་མྱུར་བ་མྱུར་དུ་བརྐྱང་འདོད་པས་རང་གི་ཕུ་
རུང་སྒོ་ན་སྐབས་འཚོལ་བཞིན་སྒུག་ པ་ གཅན་གཟན་གཏུམ་པོ་རི་ དྭགས་ལ་་
འཇབ་པ་བཞིན་སྐད་ཅིག་ཉིད་ལ་མཆོང་འོང་བ་ལྟར་འདུག ལག་སོར་དེ་
དག་གི་ཉམས་དང་ཁ་དོག་སོ་སོར་གྱུར་ཅིང་ངང་འཚབ་ལག་འདར་དུ་སྒུག་མི་
ཐུབ་པའི་ངང་ཚུལ་རྣམས་གསོན་པར་སྣང་། དེ་ཡང་འདོད་རྔམ་ཅན་གྱི་ལག་
སོར་ཟ་འཕྲུག་གིས་མི་བཟོད་པ་དང་། བག་མེད་པའི་ལག་ཤ་སོབ་ཅིང་ལྷུག་
པ། ཐབས་བཀོད་ཅན་གྱི་ལག་ཟུང་ཞི་ཞིང་ལྷོད་པར་བག་ཏུ་གནས་པ། སྔ་
འདང་ཕྱི་འདང་མཁས་པ་གནད་ལ་ཐུག་ཚེ་མཆོང་བར་ཐོན་པ་ལ་སོགས་པའི་
རང་གཤིས་སྣ་ཚོགས་སྒོར་མོ་ལེན་སྟངས་ཀྱི་ལག་པའི་ཉམས་དུ་མར་རིས་སུ་ཐོན་
པར་བྲིས་པ་ལྟ་བུ། དེ་ལས་སྣང་བརྙན་རི་མོར་མ་གྲུབ་ཀྱང་རིས་གཟུགས་ལྟར་
མཐོང་ལམ་དུ་གསོན་ཉམས་ལྡན་པར་སྣང་། ཤོ་པ་རྣམས་ཀྱི་ལག་སོར་གྱི་རྣམ་
འགྱུར་དུ་མ་ཕྲ་ཞིབ་ ཏུ་རིས་སུ་ཐོན་པར་བྲིས་པས་དེ་དག་གི་ནང་སེམས་ཀྱི་
འགྱུར་བ་དང་ངང་རྒྱུད་ཀྱི་ཁྱད་ཆོས་སོགས་སོར་མོའི་རྩལ་གྱིས་བྲིས་ཡོད། །
རྩོམ་རིག་གི་སྐད་ཆའི་སྦྱོར་བ་ལས་བརྗོད་བྱ་གཟུགས་བརྙན་དུ་མཚོན་
ནུས་པ་མ་ཟད་གཟུགས་སུ་མི་སྣང་བའི་བརྗོད་བྱའང་གཟུགས་སུ་མངོན་ནུས་ཏེ།
དཔེར་ན་པའེ་ཅུས་དབྱི་ཡི་《རྒྱུད་མང་འཁྲོལ་བ་》ཞེས་པར། རྒྱུད་ཆེན་འུར་
དུ་འཁྲོལ་བ་དྲག་ཆར་བབས་དང་འདྲ། ། རྒྱུད་ཆུང་ཤུབ་ཤུབ་སྒྲོག་པ་གསང་
གཏམ་ བརྗོད་པ་བཞིན། ། རྒྱུད་ཆེན་ རྒྱུད་ཆུང་མཉམ་དུ་འཁྲོལ་བའི་སྒྲ་་་་
དབྱངས་ནི། །མུ་ཏིག་ཆེ་ཆུང་གཡང་ཊིའི་སྡེར་དུ་ལྷུང་བ་བཞིན། །ཞེས་བྱུང་
བ་ལྟར་མཉན་བྱ་རོལ་མོའི་དབྱངས་ཉམས་དཔེ་རྒྱན་དང་རབ་རྟོག་སོགས་ཀྱི་
རྒྱུན་ལ་བརྟེན་ནས་བལྟ་བྱའི་སྣང་བརྙན་གྱི་གཟུགས་སུ་བསྐྲུན་ཏེ་མངོན་པར་
མཐོང་ཐོས་རེག་གསུམ་དུ་ཡོད་པ་ལྟར་སྣང་བ་ལྟ་བུའོ། ། །
རྩོམ་རིག་གི་སྐད་ཆའི་སྦྱོར་བ་ལས་གཟུགས་མེད་ལྐོག་གྱུར་གྱི་ནང་སེམས་
ཀྱི་ཁམས་དང་སེམས་བྱུང་སྣ་ཚོགས་སྣང་བརྙན་དུ་མངོན་པར་མཚོན་ནུས་ཏེ།
ཕོ་སྐྱེས་རབ་གཅིག་གི་ཡ་ཁོག་ན་རྟ་འདོ་པ་ཞིག་གི་བང་ཐང་དགོས། མ་བུ་མོ་
174



ཞིག་གི་ཡ་ཁོག་ན་འབྲི་མཛོ་མོ་ཞིག་གི་བཞོ་ས་དགོས། ཞེས་པ་དང་། 《རཱ་མ་
ནའི་རྟོགས་བརྗོད་》དུ། དེ་ཐོས་མགྲིན་བཅུའི་སྙིང་ལ་ནི། །ཆགས་པའི་དུག་
མདའ་དམ་པོས་ ཟིན། ། ཞེས་དང༌། དེ་ཡང་། དེ་ཡི་སྙིང་གི་མེ་དུག་་་
ཀྱིས། ། སྐྱེད་མོས་ཚལ་དེ་བཅོམ་བྱས་ཏེ། ། ཨ་དིའི་བུ་ཡང་ཚ་བ་དེ། ། མ་
བཟོད་རྒྱ་མཚོ་འཐུང་ཕྱིར་རྒྱུགས། །ཞེས་བྱུང་བ་ལྟ་བུས་ནི་ནང་སེམས་ཀྱི་
འགྱུར་བ་ཕྱི་དངོས་པོའི་གཟུགས་སུ་བསྐྲུན་པའི་སྒོ་ནས་མངོན་པར་མཚོན་པ་ལྟ་
བུའོ། །
གཉིས་པ།
ཚིག་བསྡུས་ཤིང་དོན་སྐོར་བ།
རྩོམ་རིག་གི་སྐད་ཆའི་སྦྱོར་བ་ཕུལ་དུ་བྱུང་བ་ལ་ཚིག་སྡུད་ཆེ་ཞིང་དོན་
འདུས་པའི་མཛེས་རྟོག་གི་ནུས་པ་ལྡན་དགོས་ཤིང་། ཉེ་དོན་བརྗོད་པ་ལས་
བརྗོད་སྙིང་རྒྱང་རིང་དུ་འདོན་ནུས་པ་དང་། ཚིག་ཁ་གསལ་ལ་དོན་ཟབ་པ།
ཚིག་ཉུང་ལ་དོན་འཕེལ་བ། ཕྱི་རྣམ་པའི་ཚུལ་ལས་ནང་དོན་གྱི་གཏིང་རྟོགས་
པ། ཕྱི་ལུས་ཀྱི་བ་སྤུ་ལ་རེག་པས་ནང་སེམས་པའི་རྒྱུས་ལོན་པ། ཚིག་ངོས་ཀྱི་
དོན་ལས་ཤུགས་དོན་མང་པོའི་སྒྲོ་འདོགས་ཆོད་པ་སོགས་ཀྱི་ཚིག་སྦྱོར་གྱི་ནུས་པ་
བསམ་གྱིས་མི་ཁྱབ་པར་སྤེལ་ཞིང་སྦྱོར་བ་དང་། སྐྱུ་རུ་ར་ཟས་པ་དང་རྫ་ཆུ་
བསིལ་མ་བཏུང་བ་ལྟ་བུའི་བྲོ་བ་དང་རོའི་མྱོང་བ་ཕུན་སུམ་ཚོགས་པ་འབྱུང་
ངོ༌། །
་ཧྲ་སི་པི་ཡཱའི་ཟློས་གར་སྙན་གྲགས་པ་《རྒྱལ་སྲས་ཧྭ་མི་ལེ་ཐེ་》ཞེས་པའི་
འཁྲབ་ཚན་གསུམ་པའི་འཁྲབ་ཐེངས་བཞི་བར། ཟློས་གར་ནང་གི་ཟློས་གར་
འཁྲབ་སྟོན་བྱས་ཚར་རྗེས་བཙུན་མོ་དང་རྒྱལ་སྲས་ཞལ་འཛོམས་པའི་སྐབས་སུ་
ཁ་བརྡའི་ཚིག་འདི་ལྟར་བྱུང་སྟེ།
བཙུན་མོ་ན་རེ། ཧྭ་མི་ལེ་ཐེ་ལགས། ཁྱོད་ཀྱིས་ཕ་ཡབ་ཀྱི་ཐུགས་ཆེས་
175



ཆེར་བསྲེགས་འདུག་ཅེས་ཟེར་བ་ལ།
ཧྭ་མི་ལེ་ཐེ་ན་རེ། མ་ཡུམ་ལགས། བདག་གི་ཕ་ཡབ་ཀྱི་ཐུགས་ཁྱེད་
ཀྱིས་ཆེས་ཆེར་བསྲེགས་པ་རེད། ཅེས་ལན་བཏབ་པ་ལྟ་བུའོ །།
བཙུན་མོས་ཁྱོད་ཀྱི་ཕ་ཡབ་ཅེས་པ་ཕུ་བོ་བསད་དེ་སྲུ་མོ་བག་མར་བླངས་
ནས་རྒྱལ་ས་འཛིན་མཁན་ཁུ་རོ་ཏེ་སི་ཞེས་པ་ད་ལྟའི་བཙུན་མོ་རང་གི་ཁྱོ་བོ་དེ་ལ་
ཟེར་བ་དང་། སྲས་ཧྭ་མི་ལེ་ཐེས་ལན་དུ་བརྗོད་པའི་བདག་གི་ཕ་ཡབ་ཅེས་པ་
ཁོ་ རང་གི་ ཕ་དངོས་ཏེ་མ་དང་ ཨ་ཁུ་ཁུ་ རོ་ཏེ་སི་གཉིས་ངན་འབྲེལ་གྱིས་ལྐོག་
གསོད་བྱས་པའི་ཡབ་རྒྱལ་པོ་ལ་ཟེར་བ། ཀློག་མཁན་རྣམས་ཀྱིས་ཚིག་དོན་
བསྐོར་ བའི་ ཤུགས་བསྟན་གྱི་ཚིག་ཤུགས་ནས་ སྣང་བརྙན་བསམ་གཞིགས་ཀྱི་
རིག་ སྟོབས་ལ་བརྟེན་ནས་རྟོག་སྣང་གི་འཆར་སྒོ་སྤེལ་ཏེ་ལྐོག་ གྱུར་པའི་སྒྲོ་་་
འདོགས་ཆོད་པར་བྱས་ཏེ་བརྗོད་དོན་རྣམས་མངོན་པར་རྟོགས་པ་དང་། མི་
སྣ་སོ་སོའི་གཤིས་རྒྱུད་ཀྱི་འདུན་པ་དང་གསང་བ། ཆགས་པ་དང་སྡང་བའི་
འགལ་འདུ་ལྟག་སྤྲོད་ཀྱི་བློ་བསམ་མངོན་པར་རྟོགས་ཐུབ་དགོས།
གསུམ་པ།
ཆགས་སྡང་གི་སེམས་ཀྱིས་བརླན་
ཞིང་གཏམས་པ།
རྩོམ་རིག་གི་སྐད་ཆ་ཕུན་སུམ་ཚོགས་པར་སྦྱོར་མཁན་ནི་རྩོམ་པ་པོ་ཡིན་ལ་
དེ་རྟོགས་མཁན་ནམ་ངོས་ལེན་བྱེད་མཁན་ཀློག་པ་པོ་ཡིན། བརྗོད་བྱའི་ཡུལ་
ནི་མི་སྣ་( སྒྱུ་རྩལ་སྣང་བརྙན་》ཡི་བྱུང་རིམ་ཡིན། རྩོམ་པ་པོ་དང་ཀློག་པ་པོ། བརྗོད་
བྱའམ་བཀླག་བྱ་བསྟན་བཅོས་ཁྲོད་ཀྱི་མི་སྣ་དང་དོན་བྱུང་བཅས་ཏེ་མི་སྣ་ཕན་
ཚུན་བར་ལ་བསམ་འདུན་བརྗེ་སྤེལ་སོགས་ཀྱི་སྣང་ཚུལ་སོགས། རྩོམ་རིག་གི་
ངག་གི་སྦྱོར་བ་ནི་ཆགས་སྡང་གི་བསམ་འདུན་ ཐེག་བྱེད་དང་མཛེས་རྟོག་གི་
ཕུགས་བསམ་རང་གཤིས་ཅན་དུ་སྦྱོར་བྱེད་ཀྱི་ཐབས་དང་ཡོ་བྱད་དངོས་ཡིན།
176



རྩོམ་པ་པོ་ཕུལ་དུ་བྱུང་བ་རྣམས་ཀྱིས་ཆགས་སྡང་གི་བསམ་རྒྱུད་སྐད་ཆར་སྤེལ་
ཏེ་རྩོམ་རིག་གི་སྐད་ཆར་ཆགས་སྡང་གི་སེམས་ཀྱི་མཛེས་ཉམས་ཐོན་པར་བསྐྲུན་
པ་རང་གི་དམིགས་པ་གཙོར་བཟུང་སྟེ་གསར་རྩོམ་གྱི་ལས་ལ་བརྩོན་ཞིང་འབད་
པ། དཔེར་ན་ལི་པའེ་ཡི་ སྙན་རྩོམ་དུ། ཟླ་བ་ལ་ནི་ ཕ་ཡུལ་ཟླ་བ་གསལ།
ཞེས་པའི་ཟླ་བ་ལ་རྩོམ་པ་པོའི་ནང་སེམས་ཀྱི་ཆགས་སྡང་ཞུགས་པ་དང་དེ་ལས་
གཉེན་ཉེ་རིང་གྲོགས་དགའ་བཤེས་དང་ཕ་ཡུལ་དང་ཁ་བྲལ་བའི་སྡུག་བསྔལ་
དང་དྲིན་སེམས་མངོན་པར་མཚོན་པ་དང་གཉེན་ཉེ་ཞལ་འཛོམས་ལྷན་རྒྱས་སུ་
འདུ་བའི་དགའ་སྤྲོ་དང་ཆུང་འདྲིས་བྱམས་པ་མཐོང་བའི་དགའ་སྣང་དང་རེ་
འདོད་སོགས་མཚོན་པར་བྱེད་དོ། །
དེ་ཡང་ལུའུ་ཞུན་གྱི་སྒྲུང་ཐུང་《ཕ་ཡུལ་》དང་《 ལྷ་མཆོད་རྒྱུ་འཆམ་》ཞེས་
པར་འབྲི་སྟངས་རྣམ་པ་གཉིས་ཏེ། །
དགུན་དཀྱུས་མའི་དུས་ཙམ་ལ། ཕ་ཡུལ་དུ་རིམ་བཞིན་ཉེ་བར་སླེབས་
པ་ན་གནམ་ངོ་ནག་པོར་གྱུར་བ་དང་གྲུའི་བང་ཞོལ་དུ་གྲང་རླུང་ལྷགས་པ་འུར་
འུར་དུ་གྲག་པ། ཐོག་ཕེབས་ཀྱི་སྲུབས་ཀ་ནས་ཕྱི་ལ་བལྟས་པ་ན་སྐྱ་ལྷང་བའི་
གནམ་འོག་ན་རྒུད་ཉམས་ཤར་བའི་སྡེ་ཆག་ཐར་ཐོར་འགའ་ཉེ་རིང་དུ་ཆགས་
ཡོད་ལ་གྲང་ཤིག་ཤིག་པར་སྐྱོ་ཉམས་ཤར་འདུག་པས། བདག་ སེམས་ལ་་་
དབང་མེད་དུ་སྐྱོ་སྣང་སྐྱེས། ཞེས་བྱུང་བ་ལྟ་བུ་དང༌། །
གཞན་ཡང་། གྲུ་གཟིངས་ལ་གཟིངས་ཁྱེམ་གཉིས་བཙུགས་ཏེ་མི་གཉིས་
རེས་གཟིངས་ཁྱེམ་གཅིག་རེ་བཟུང་སྟེ་ཕྱི་ནང་རེས་མོས་ཀྱིས་གཟིངས་ཁྱེམ་རྒྱུག་
པ། ལ་ལས་ཀུ་རེ་རྩེ་བ་དང་ལ་ལས་འུར་རྒྱག་བཞིན་གྲུ་མགོས་ཆུ་གཤག་པའི་
སྒྲ་ཤག་ཤག་ཏུ་གྲག་བཞིན་གཡས་གཡོན་གྱི་ཞིང་ཐང་ལྗང་ཕྱུག་བར་གྱི་ཆུ་ཀླུང་
དུ་ཞུགས་ པ་ བྱ་ འཕུར་ བ་ ནང་ བཞིན་ ཀྲོ་ ཚང་ སྟེ་ བའི་ ཕྱོགས་ སུ་ སྐྱོད་ སོང་།
ཞེས་བྱུང་བ་ལྟ་བུ།
ཕ་ཡུལ་དུ་ལོག་ཐེངས་གཉིས་ཀ་གྲུར་བསྡད་པའི་སྣང་ཚུལ་བྲིས་པ་འདྲ་ལ་
ཆགས་སྡང་གི་སེམས་ཀྱི་ཉམས་སྟོན་ཚུལ་ལ་ཁྱད་པར་ཤིན་ཏུ་ཆེ་སྟེ། ཐེངས་སྔ་
177



མ་ཡིད་མུག་ཅིང་སྐྱོ་བ་སྟེ། སྡུག་བསྔལ་འདོན་པ་ བཞིན་སྐྱོ་སྣང་དང་སྡུག་
བསྔལ་སྙིང་འདར་བར་སྐྱེས་པ། ཕྱི་མ་ཚིག་ཉམས་ལ་སྤྲོ་སྣང་འཁོལ་བ་སྟེ།
སྣང་བ་ཧ་ཅང་སྤྲོ་བའི་གཞོན་ནུ་སྐོར་ཞིག་དང་དགའ་སྤྲོའི་ཀུ་རེ་རྩེད་བཞིན་གྲུ་
ལ་སྐྱོད་པའི་ཉམས་བྲིས་ཡོད། འདི་ལས་མི་རྣམས་ཀྱི་ཚོར་ཤེས་རང་གི་ཞེན་
རིག་གི་དབང་དུ་འགྲོ་ངེས་པའི་ཆོས་ཉིད་གསལ་བོར་བསྟན་ཡོད། མི་ནི་་
སེམས་ཀྱི་རང་བཞིན་ཅན་དང་སེམས་ཆགས་སྡང་གི་རང་བཞིན་ཅན་ཡིན་པས་
བྱ་སྤྱོད་ཐམས་ཅད་ཆགས་སྡང་གི་སེམས་ཀྱི་ཞེན་རིག་གི་དབང་དུ་འགྲོ་དགོས་པ་
ནི་མིའི་རང་བཞིན་ཡིན་ནོ། །
བཞི་བ།
ཚིག་སྦྱོར་ལ་དབྱངས་ཉམས་ཀྱིས་མཛེས་པ།།
རྩོམ་རིག་གི་སྐད་ཆའི་དབྱངས་ཉམས་ཀྱི་མཛེས་པ་ནི་ཚིག་སྦྱོར་ལ་སྒྲ་སྦྱོར་
གྱི་སྒྲ་སྐྱེ་དང་དབྱངས་ཀྱི་སྦྱོར་ལུགས་གདངས་ཀྱི་འདེགས་འཇོག་དང་། སྒྲ་
གདངས་ཀྱི་སྡེབ་སྦྱོར་སོགས་འོས་མཐུན་དུ་སྦྱོར་བ་བཅས་ལ་བྱ་སྟེ། བསྟན་
བཅོས་ཀྱི་ཚིག་གི་སྡེབ་སྦྱོར་ལ་སྒྲ་གདངས་ཀྱི་ཉམས་ཐོན་པར་སྦྱར་ཏེ་ཀློག་པ་
ངག་ཏུ་ཐོན་བདེ་ བ་དང་ཉན་པ་རྣ་བར་སྙན་ཞིང་འཇེབས་པར་ཀློག་མཁན་
རྣམས་ཀྱི་ཡིད་འགུགས་ཤིང་མཛེས་སྣང་སྐྱེས་ནུས་པ་ཞིག་ཡིན།
རྩོམ་རིག་གི་སྐད་ཆའི་སྦྱོར་བ་ལ་དབྱངས་ཉམས་ཀྱིས་རྣམ་པར་མཛེས་པ་
ནི་སྐད་ཆའི་སྒྲ་གདངས་ཀྱི་སྡེབ་སྦྱོར་ལས་ཚིག་སྦྱོར་ལ་དབྱངས་ཉམས་ཐོན་པར་
བརྒྱན་པའི་མཛེས་པ་ལ་བྱའོ། ། བརྗོད་བྱའི་དོན་རྣམས་ཆགས་པ་དང་སྡང་
བའི་སེམས་རྒྱུན་གྱིས་རྣམ་པར་ཐེག་སྟེ་རྗོད་བྱེད་ངག་གི་མིང་ཚིག་གི་སྡེབ་སྦྱོར་
གྱི་དྲག་ཞན་བར་མ་དང་མཐོ་དམའི་འདེགས་འཇོག་གམ་གྲིམ་ལྷོད་སོགས་ཀྱི་
རྣམ་འགྱུར་གྱི་འགྲོས་སུ་བསྟུན་ནས་ཚིག་ཕྲེང་དུ་སྤེལ་ཏེ་བརྗོད་བྱའི་དོན་དང་
ཡིད་ཀྱི་འགྱུར་བ་གསོན་ཉམས་ལྡན་པར་ཚིག་གི་ཕྲེང་བར་མངོན་པར་ཐོན་་
178



ནོ། ། ཀྲའོ་ ཙི་ ཆིང་ གིས་ 《 སྙན་ ངག་ གསར་ བའི་ གཏམ་ ཚོགས་》ཞེས་ པར། །
དབྱངས་ནི་སྐྱར་ཟློས་ཀྱི་འགྱུར་ཁུགས་ཤིག་སྟེ། དེས་ཆགས་སྡང་གི་སེམས་
ཤུགས་དྲག་ཏུ་སློང་པ་དང་བརྗོད་དོན་སྙིང་འདུས་བྱེད་པར་རམ་འདེགས་བྱེད་
ནུས་ཤིང་། སྒྲ་གདངས་ཀྱི་དབྱངས་ཀྱི་ནུས་པས་འཛིན་ཀློག་བདེ་ཞིང་སླ་བ་
བཤད་མ་དགོས་སོ། ། ཞེས་གསུངས་པ་དང་། དེ་ཡང་ལའོ་ཧྲེས་《སྐད་ཆ་
དང་མི་སྣ་ཟློས་གར་》ཞེས་པར། སྐད་ཆ་ནི་མི་སྣའི་བསམ་བློ་དང་ཆགས་སྡང་
གི་སེམས་མཚོན་བྱེད་ཡིན། མི་སྣས་སྐད་ཆ་བཤད་ཚེ་དངོས་སུ་ཉམས་ཐོན་
དགོས་པས་སྐད་ཆའི་སྦྱོར་བ་ལ་དབྱངས་ཉམས་ཀྱི་མཛེས་སྡུག་དང་གསོན་་་་
ཉམས་ལྡན་པར་སྦྱོར་དགོས། ཞེས་གསུངས་པ་ལྟ་བུས་ཚིག་སྦྱོར་ལ་དབྱངས་
ཉམས་ཐོན་ན་ནང་སེམས་ཀྱི་ཆགས་སྡང་གི་འགྱུར་བ་མངོན་པར་མཚོན་ནུས་
པའི་ངག་སྦྱོར་ཚིག་གི་སྒྱུ་རྩལ་གྱི་མཐུ་ནུས་གསལ་བོར་བསྟན་པའོ། །
དཔེར་ན་དོན་གྲུབ་རྒྱལ་གྱི་《ལང་ཚོའི་རྦབ་ཆུ་》དང་གོར་ཅིའི་《རྒྱ་མཚོའི་
ཁུག་རྟའི་གླུ་སྙན་》ཞེས་པར་དབྱངས་ཉམས་ཕུན་སུམ་ཚོགས་པར་ཐོན་ཡོད་དེ།
ཚིག་སྦྱོར་ལ་བཅད་ལྷུག་སྤེལ་བ་དང༌། རྐང་བ་རིང་ཐུང་སྤེལ་བ། ཚིག་སྦྱོར་
གྱི་སྡེབ་ལེགས་ཞིང་ལྷུན་དུ་གྲུབ་པ། སྒྲ་གདངས་མཐོ་དམའ་དྲག་ཞན་གྱི་དབྱེ་
བའི་འདེགས་འཇོག་གསལ་བ། ཀློག་བདེ་བ་ངག་ ཏུ་ལྷུང་ལྷུང་དུ་ ཐོན་པ།
རྣ་བར་སྙན་ཞིང་འཇེབས་པ་བཅས་ཀྱི་སྡེབ་སྦྱོར་ཕུན་སུམ་ཚོགས་པས་ནང་་
སེམས་ཀྱི་ཆགས་སྡང་གི་འགྱུར་བ་དབྱངས་ཉམས་སུ་མངོན་པར་འདྲེན་ཐུབ་
ཅིང་ཀློག་པའི་ཚེ་ན་རྦབ་ཆུ་བཞིན་ ཤམ་ ཤམ་དུ་ངག་ ཏུ་ཐོན་པ། རྦབ་ཆུའི་
མཛེས་ཉམས་ཀྱི་དཔལ་དང་བཅས་པའི་རང་བྱུང་ཁམས་ཀྱི་ཡུལ་ལྗོངས་ཀྱི་ས་
མཛེས་རིས་ལས་ལོ་རབས་བརྒྱད་ཅུ་བའི་གངས་ཅན་གཞོན་ནུ་རྣམས་ཀྱི་ལང་
ཚོའི་དཔལ་ དང་ མ་ འོངས་ ཕུགས་ བསམ་ དང༌ རེ་ མོས་ དང་ ཡིད་ཆེས་ དང༌།
སྙིང་སྟོབས་དང་སྤོབས་པ་སོགས་ཤུགས་རྟོགས་སུ་མངོན་པར་མཚོན་པ་ལྟ་བུ།
དེ་ཡང་རྒྱ་མཚོའི་ཁུག་རྟ་ལས་རྒྱ་མཚོའི་ཁར་སྐྱིན་ཐང་དྲག་པོའི་དྲག་ཆར་འབབ་
སྐབས་སུ་རྒྱ་མཚོའི་རྦ་རླབས་ཀྱི་དཀྱིལ་འཁོར་རབ་ཏུ་འཁོར་ཞིང་རླབས་སྒྲ་དང་
179



བཅས་ནམ་མཁར་འཕྱུར་བ་དང་སྦྱིན་ཐང་དྲག་པོ་འུར་འུར་དུ་གཡོ་ཞིང་སྤྲིན་
ནག་ལྷོག་ལྷོག་ཏུ་འཁྲུག་ཅིང་འབྲུག་སྒྲ་ལྡིར་ལྡིར་དང༌། གློག་དམར་འཁྱུག་
འཁྱུག་ཐོག་སྒྲ་དང་བཅས་ཐོག་འབྲུག་གློག་གསུམ་གྱི་སྒྱུ་གར་སྟོན་པའི་སྐབས་སུ་
དཔའ་ངར་དང་སྙིང་སྟོབས་ཀྱི་བདག་པོ་རྒྱ་མཚོའི་ཁུག་རྟ་ནི་ཞུམ་པ་མེད་པར་
ནམ་མཁར་འཕུར་ཏེ་རླབས་ཕྲེང་དང་སྤྲིན་ནག་སྟུག་པོའི་བང་རིམ་ན་གཤོག་
འགྱུར་ངོམ་བཞིན་ལྡིང་སྐོར་བརྒྱབ་སྟེ་ཐོག་འབྲུག་གིས་དྲངས་པའི་སྐྱིན་ཐང་
དྲག་པོར་བསུ་མ་བྱེད་པའི་ངང་ཚུལ་ལས་འབྱོར་མེད་གྲལ་རིམ་གྱི་གསར་བརྗེའི་
དཔའ་བོའི་ཞུམ་པ་མེད་པའི་གསར་བརྗེའི་སྙིང་སྟོབས་དང་དཔའ་ངར་ཤུགས་
རྟོགས་སུ་མངོན་པར་མཚོན་པ་ལྟ་བུའོ། ། སྤྱིར་དབྱངས་ཉམས་མངོན་པར་
གསལ་བའི་རྩོམ་རིག་གི་སྐད་ཆའི་སྡེབ་སྦྱོར་ལས་རྩོམ་རིག་བསྟན་བཅོས་ཀྱི་སྒྱུ་
རྩལ་གྱི་མཛེས་རྟོག་ནུས་པ་མངོན་པར་འདོན་ཞིང་ཀློག་མཁན་གྱི་ཡིད་དབང་
རབ་ཏུ་འགུགས་སོ། །
ལྔ་བ།
ཚིག་སྦྱོར་གསལ་མིན་གྱི་(མུན་ལོང་གི་)མཛེས་པ།
སྤྱིར་འཇིག་རྟེན་གྱི་བྱ་དངོས་མཐའ་དག་འཕོ་འགྱུར་དང་འགུལ་སྐྱོད་ཀྱི་
ཚུལ་དུ་གནས་པའི་མི་རྟག་པའི་རང་བཞིན་ཅན་ཞིག་ཡིན་ཏེ། ངོ་བོ་ཚད་གྲུབ་
དང་འདྲ་ཆགས་པའི་སྣང་ཚུལ་ཅན་དང༌། རྣམ་པ་གསལ་བ་དང་གསལ་མིན་
པའི་རང་བཞིན་དུ་ཕན་ཚུན་འབྲེལ་ཞིང་འདྲེས་པ་དང༌། འགལ་འདུ་གཅིག་
གྱུར་པའི་རང་བཞིན་དུ་མངའ་སྟེ། གསལ་མིན་གྱི་རང་བཞིན་ནི་དངོས་པོ་སོ་
སོའི་སྒྲ་སྤྱི་དང་དོན་སྤྱིའི་རང་བཞིན་དུ་ཕན་ཚུན་འདྲེས་རུང་དུ་གནས་པ་དང་
ཁྱབ་མཐའ་ལ་མ་ངེས་པའི་རང་བཞིན་སོགས་མངོན་པར་གྲུབ་པའི་རྒྱུ་མཚན་གྱི་
རྐྱེན་དེ་དག་ལས་སྐད་ཆའི་སྦྱོར་བ་ལ་གསལ་མིན་གྱི་ཚུལ་འདི་དག་བྱུང་བ་དང་།
དེ་ཡང་ནམ་རྒྱུན་གྱི་འཚོ་བའི་ནང་དང་ཆབ་སྲིད་དཔལ་འབྱོར་དང་དེ་མིན་ཕྱི་
18)



འབྲེལ་གྱི་བྱ་བའི་སྟེང་དུ་གསལ་མིན་གྱི་སྐད་ཆ་རྒྱ་ཆེར་སྤྱོད་བཞིན་འདུག་སྟེ།
དམིགས་པ་ཁྱད་པར་བའི་དགོས་པ་ལྟར་འཁྱོག་བརྗོད་དང་སྒྲོ་བཏགས་པའི་
སྐད་ཆའི་སྦྱོར་བ་ལ་གསལ་མིན་གྱི་ཚིག་ཉམས་དང་དོན་མཚོན་པའི་ནུས་པ་
འདོན། ཚད་གྲུབ་ཀྱི་སྐད་ཆ་ལ་དེ་འདྲའི་ནུས་པ་མི་ཐོན། རྩོམ་རིག་བྱ་བ་ནི་
མཛེས་རྟོག་གི་འདུ་ཤེས་གཟུགས་བརྙན་དུ་བསྐྲུན་ཅིང་སྣང་བས། ཕྱི་རོལ་
ཡུལ་གྱི་བྱ་དངོས་རང་ངོས་ན་གསལ་མིན་གྱི་རང་བཞིན་གྲུབ་པ་དང་ཡུལ་ཅན་
རྩོམ་པ་པོའི་འདུ་ཤེས་ཀྱི་ངོས་ནའང་གསལ་མིན་པའི་རིག་པའི་ཉམས་རྟོགས་སྣ་
ཚོགས་མཆིས་པ་དང་། དེ་མིན་ཀློག་མཁན་གྱི་གཟིགས་ཞིབ་ཀྱི་བྱ་བར་ཡང་
སླར་གསར་སྐྲུན་བྱེད་པའི་ སྣང་བརྙན་ལ་གསལ་མིན་གྱི་ཁྱད་ཆོས་སྣ་ཚོགས་་
འབྱུང་ངེས་ཏེ། རྣམ་དཔྱོད་ཅན་གྱི་རྩོམ་པ་པོ་འགས་སྐད་ཆའི་སྦྱོར་བ་ལ་
དམིགས་སུ་གསལ་མིན་གྱི་ཉམས་འདོན་པར་བརྟེན་དངོས་པོའི་རྣམ་པ་ཕན་
ཚུན་དུ་འགྱུར་བའི་རང་བཞིན་དང༌། བྱ་དངོས་ཕན་ཚུན་གཅིག་གྱུར་གྱི་རང་
བཞིན། སྣང་རྣམ་དོན་མང་དུ་འཇུག་པའི་རང་བཞིན། ཡིད་ཀྱི་འགྱུར་བ་
སྣ་ཚོགས་སུ་སྐྱེས་པའི་རང་བཞིན་བཅས་ཀྱི་ཁྱད་ཆོས་དང་སྣང་ཚུལ་རིས་འབྲི་
བྱེད་ཅི་ཐུབ་བྱེད་དོ། ། དཔེར་ན་《ཐོག་ཁང་དམར་པོའི་རྨི་ལམ་》ཞེས་པའི་ལེ་
ཚན་གོ་བརྒྱད་པར། ལིན་ཏའེ་ཡུས་ཚེ་ལས་འདས་ཁར་པའོ་ཡུས་དང་པའོ་ཚྭ་
གཉིས་གཉེན་སྒྲིག་གི་ཆོ་གའི་དགའ་སྟོན་གསོལ་བཞིན་པ་གོ་སྟེ་དབང་མེད་དུ།
པའོ་ཡུས་ལགས། པའོ་ཡུས། ཁྱོད་ཁྱོད….…...། ཅེས་ངག་ནས་ཚིག་དུ་མ་
ཤོར་བའི་ཁྱོད་ཁྱོད་ཅེས་པའི་ཡིག་འབྲུ་འདི་གཉིས་ཀྱི་ཚིག་དོན་གསལ་མིན་དང་
ཤུགས་བསྟན་གྱི་དོན་མང་དུ་འཇུག་པའི་ཚིག་ནུས་ཐོན་ཡོད་དེ། དེ་ལ་པའོ་
ཡུས་ལགས། ཁྱོད་ནི་ཅི་འདྲ་བའི་སྙིང་རྗེ་མེད་པ་ཞིག་རེད་དམ་ཞེས་གོ་བ་
ལེན་ཆོག་ལ། ཡང་ན་པའོ་ཡུས་ལགས། ཁྱོད་ཀྱིས་ང་སྡུག་བསྔལ་གྱིས་་་
གདུངས་པར་གྱུར་ཏོ་ཞེས་གོ་བ་ལེན་ཡང་རུང། སྤྱིར་མི་སྣ་གཙོ་བོ་བུད་མེད་
འདིའི་ཀི་སྒྲ་ཐུན་མོང་མ་ཡིན་པ་དེས་དུས་རབས་གཉིས་ལྷག་གི་རིང་ལ་ཀློག་པ་
པོ་བརྒྱ་ཕྲག་དུ་མའི་ཉིན་གྱི་ལྟོ་དང་མཚན་མོའི་གཉིད་ཕྲོགས་པ་དང་སྐྱོ་སྡང་
181



འདྲེས་མའི་མཆི་མ་བསྙིལ་བའི་གནས་སུ་བཅུག་པ་ལྟ་བུའོ། །
གསལ་མིན་གྱི་ཚིག་སྦྱོར་བྱ་བ་ཚིག་གྱོང་འབྲེལ་མི་ཆགས་ཤིང་དོན་ལ་མ་
ངེས་པ་ཞིག་རྩ་བ་ནས་མ་ཡིན་ཏེ། རྩོམ་པ་པོས་དགོས་ངེས་ལ་དམིགས་ནས་
གསལ་མིན་གྱི་(གབ་དོན་ཅན་གྱི་）ཚིག་སྦྱོར་ཆེད་དུ་སྤེལ་བ་ལ་གནས་ལུགས་དང་
མཐུན་འགལ་གྱི་དབྱེ་བ་རྣམ་པར་འབྱེད་དགོས། རིགས་པ་དང་སྐད་ཆའི་
ཆོས་ཉིད་ལ་འགལ་བའི་ལུགས་དང་མི་མཐུན་པའི་གསལ་མིན་གྱི་སྐད་ཆའི་སྦྱོར་
བས་རྩོམ་རིག་བསྟན་བཅོས་ཀྱི་མཛེས་རྟོག་གི་ཉམས་ཤོར་བ་ལས་ལེགས་པར་
ཐོན་མི་ནུས། ཚིག་སྦྱོར་ལ་དག་ཆ་དང་གསལ་མིན་གྱི་ཆ་འོས་མཐུན་དུ་་་
བསྡེབས་ཏེ་སྦྱར་ན་ཚིག་དོན་བདེན་གྲུབ་དང་ལྟོས་བཅས་པའི་རྐྱེན་དང་དམ་
གསལ་གྱི་ཆ་མཉམ་པའི་སྡེབ་སྦྱོར་གྱིས་ཡིད་དབང་འགུགས་པའི་མཛེས་ཉམས་
ཐུན་མོང་མ་ཡིན་པར་ཐོན་ངེས་སོ། །
མདོར་ན་གོང་སྨོས་ཀྱི་རྩོམ་རིག་གི་སྐད་ཆའི་སྦྱོར་བའི་ཁྱད་ཆོས་སྣ་ཚོགས་
རྩོམ་ ལུས་ འདྲ་ མིན་ དུ་ མངོན་ པའི་ ཚུལ་ དང༌ རྣམ་ པའི་ གནད་ མི་ མཐུན་ ཏེ།
རྩོམ་ པ་པོ་ སོ་ སོ་ སྐད་ཆའི་བཀོལ་སྤྱོད་བྱེད་སྟངས་ལ་ཁོ་ཚོ་རང་རང་གི་རང་
གཤིས་ཀྱི་དབང་དུ་འགྲོ་བས་ཁྱད་པར་ཤིན་ཏུ་ཆེ་བ་འབྱུང༌། མཛེས་རྟོག་གི་
རིན་ཐང་ལྡན་པའི་རྩོམ་རིག་བསྟན་བཅོས་ཕུལ་དུ་བྱུང་བའི་སྐད་ཆའི་སྦྱོར་བ་ལ་
མཚོན་ན་ལར་དཀྱུས་གཅིག་ཏུ་འབྲེལ་བའི་མིང་དང་ཚིག་གི་སྡེབ་སྟངས་ཀྱི་མ་
ལག་ཏུ་གྱུར་ཡོད་པས་བསྟན་བཅོས་ཧྲིལ་པོའི་མཛེས་རྟོག་གི་རང་གཤིས་ཀྱི་ཁྱད་
ཆོས་སུ་མངོན་པར་གྲུབ་ཅིང་སྣང་ངོ༌། ། རྩོམ་རིག་མ་ཡིན་པའི་བསྟན་བཅོས་
ཀྱི་སྐད་ཆ་ལའང་གོང་སྨོས་ཀྱི་མཛེས་རྟོག་ཁྱད་ཆོས་ཡ་མ་ཟུང་འགའ་མཆིས་ལ།
དེ་དག་མ་ལག་གཅིག་ལ་ངེས་པའི་བརྒྱུད་རིམ་ལྡན་པའི་རྩོམ་རིག་གི་སྐད་ཆའི་
ཚུལ་དུ་མི་ལོངས་སོ། ། སྤྱིར་རྩོམ་རིག་གི་སྐད་ཆའི་སྡེབ་སྦྱོར་ལེགས་ཤིང་རང་
གཤིས་ཀྱི་ཁྱད་ཆོས་མངོན་གསལ་དུ་ཐོན་པའི་མ་ལག་གི་བརྒྱུད་རིམ་ཆ་ཚང་ཞིང་
གསོན་ཉམས་ལྡན་པར་གྲུབ་པ་ནི་རྩོམ་རིག་གི་སྐད་ཆའི་རྟོགས་མཚན་གལ་ཆེན་
ཞིག་ཡིན། །
182



ལེའུ་གསུམ་པ། རྩོམ་རིག་གི་སྐད་ཆའི་
གྲུབ་ཚུལ་བཤད་པ།
དོན་གྱི་བྱུང་བ་བརྗོད་པའི་རྩོམ་རིག་བསྟན་བཅོས་ཀྱི་སྐད་ཆའི་རིགས་ལ་
མི་སྣའི་སྐད་ཆ་དང་བརྗོད་པ་པོའི་སྐད་ཆ་ཞེས་རིགས་གཉིས་སུ་འབྱེད་དོ། །
དང་པོ།
མི་སྣའི་སྐད་ཆ།
མི་སྣའི་སྐད་ཆ་བྱ་བ་དོན་གྱི་བྱུང་བ་བརྗོད་པའི་རྩོམ་རིག་བསྟན་བཅོས་ཀྱི་
མི་སྣ་སོ་སོ་བར་གྱི་ཁ་བརྡ་ལ་བྱའོ། ། མི་སྣའི་སྐད་ཆ་བྱ་བ་དོན་དངོས་སུ་རྩོམ་
པ་པོས་སྦྱར་བའི་སྐད་ཆ་ཡིན་ལ། དེ་ཡང་རྩོམ་པ་པོས་བསྟན་བཅོས་གྱི་མི་སྣ་
ཆེ་གེ་མོའི་ངག་སྒོ་ལ་བརྟེན་ནས་བརྗོད་པའི་སྐད་ཆ་ཡིན། དེ་མི་སྣ་དེའི་ལོ་
རྒྱུས་འབྱུང་ཁུངས་དང་སྦྱངས་སྟོབས་ཀྱི་ཡོན་ཏན་དང༌། ལས་རིགས་དང་ན་
ཚོད། གཤིས་རྒྱུད་དང་མོས་པ་སོགས་རང་གཤིས་ཀྱི་ངང་ཚུལ་དང་ཁྱད་ཆོས་
དང་འོས་མཐུན་དུ་སྦྱོར་དགོས་པ་ཞིག་ཡིན། རྒྱའི་གནའ་བོའི་གཏམ་དཔེ་ལ་
གཞན་གྱི་ཚབ་བྱས་ཏེ་གཏམ་བཤད་ན་ཐོག་མར་གཞན་གྱི་སེམས་རྟོགས་དགོས་
ཞེས་པའི་དཔེ་ལྟར་རྩོམ་པ་པོ་རང་ཉིད་མི་སྣའི་རྣམ་པར་བརྫུས་ཏེ་(བརྗོད་བྱའི་མི་
སྣའི་ནང་སེམས་སུ་ཞུགས་)ཁོའི་བསམ་ཚུལ་ལ་ནང་བྱན་ཆུད་པ་དང་ཐབས་བརྒྱ་ཇུས་
སྟོང་གི་སྒོ་ནས་གནས་བབ་ཀྱི་ཚུལ་འདྲ་མིན་དང་བསྟུན་ནས་མི་སྣ་སོ་སོའི་རང་
གཤིས་སུ་གྱུར་པའི་གཏམ་གྱི་རྗོད་པ་སྤེལ་དགོས། མི་སྣའི་སྐད་ཆ་ལ་རང་
གཤིས་ཀྱི་ཉམས་ཐོན་པར་སྦྱོར་དགོས་པ་མ་ཟད་གནས་དང་དུས་ཀྱི་ཁྱད་ཆོས་
མངོན་པར་ཐོན་ཅི་ཐུབ་བྱེད་དགོས། 《 ཐོག་ཁང་དམར་པོའི་རྨི་ལམ་》ཞེས་
པར་རྩྭ་པའོ་ཡུས། བུད་མེད་ཀྱི་ཤ་རུས་ནི་ཆུ་ལས་གྲུབ་པ་དང༌། ཕོ་སྐྱེས་ཀྱི་
183



ཤ་རུས་ནི་འདམ་ལས་གྲུབ་པ། ངས་བུད་མེད་རིག་ན་ཁམས་དྭངས་ཤིང་ཡིད་
སྤྲོ། ཕོ་སྐྱེས་མཐོང་ཚེ་འདམ་རྫབ་ལྟར་སྐྱུག་བྲོ་བར་སྣང་ཞེས་བརྗོད་པ་གནས་
ལུགས་དང་འགལ་ཡང་མི་སྣའི་བསམ་འདུན་དང་མཐུན་ཏེ་རྩྭ་པའོ་ཡུས་ཀྱི་རང་
གཤིས་ལས་མ་འདས་སོ། ། དེ་ཡང་རྗེ་བཙུན་མི་ལ་རས་པའི་རྣམ་ཐར་དུ་མྱང་
ཚ་དཀར་རྒྱན་གྱིས་མི་ལ་རས་པ་དང་པོ་མཐུ་སྦྱོང་དུ་གཏོང་བར་ལམ་འཇུག་
བྱེད་སྐབས་ཁོང་གིས་མི་ལ་རས་པ་ལ། ངེད་མ་སྨད་ཀྱི་མཐུ་ནི་སྡུག་མཐུ་ཡིན།
གཞན་གྱི་མཐུ་ནི་ རྒྱུགས་མཐུ་ཡིན། བུ་སྙིང་རུས་གྱིས་ཤིག་ཅེས་ནན་་་་་
གདམས་པ་ལྟ་བུས་མྱང་ཚ་དཀར་རྒྱན་ཁ་ལ་རྒྱལ་དང་སྙིང་རུས་སྡུག་བཟོད་ཆེ་
ཞིང་གཉེན་ལ་གཅེས་པ་དང་དགྲ་ལ་སྡང་བའི་རང་གཤིས་ཀྱི་ཉམས་མངོན་པར་
ཐོན་པ་ལྟ་བུའོ། །
གཉིས་པ།
བརྗོད་པ་པོའི་སྐད་ཆ།
གཅིག
བརྗོད་པ་པོའི་སྐད་ཆ་ཞེས་པའི་གོ་དོན།
བརྗོད་པ་པོའི་སྐད་ཆ་བྱ་བ་རྩོམ་པ་པོས་བསྟན་བཅོས་སུ་ཐད་ཀར་ཁོར་
ཡུག་རིས་སུ་ཐོན་པར་འབྲི་བ་དང༌། དོན་གྱི་བྱུང་བ་བརྗོད་པ་དང་མི་སྣའི་
རང་གཤིས་གཟུགས་བརྙན་དུ་ཐོན་པར་འབྲི་བ་དང་། ཆགས་སྡང་གི་སེམས་
འདུན་མངོན་པར་བརྗོད་པ་དང༌། རིགས་སྒྲུབ་ལུགས་བརྗོད་ཀྱི་སྐད་ཆའི་
སྦྱོར་བ་ལ་བྱའོ། །དེ་གཙོ་བོ་དོན་གྱི་བྱུང་བ་བརྗོད་པའི་རིགས་ཀྱི་སྒྲུང་རྩོམ་དང་
དོན་བརྗོད་སྙན་རྩོམ་དང་དོན་བརྗོད་ལྷུག་རྩོམ་དུ་སྦྱོར་བ་མང་སྟེ། ཡིད་ཀྱི་
འགྱུར་བ་བརྗོད་པའི་བསྟན་བཅོས་སུ་སྤྱིར་མི་སྣ་དང་བྱུང་རིམ་མེད་པས་མི་སྣའི་
སྐད་ཆ་དང་བརྗོད་པ་པོའི་སྐད་ཆ་ཞེས་པའི་དབྱེ་བ་འབྱེད་རྒྱུ་མེད་པར་གསལ།
དོན་གྱི་བྱུང་བ་བརྗོད་པའི་རིགས་ཀྱི་ཟློས་གར་འཁྲབ་གཞུང་ངམ་བསྟན་བཅོས་
184



སུ་གཙོ་བོ་མི་སྣའི་སྐད་ཆའི་ཤུགས་ཆེ་བ་ལས་བརྗོད་པ་པོའི་སྐད་ཆ་ཧ་ཅོང་སྦྱོར་
ཉུང་སྟེ་སྤྱིར་གར་སྟེགས་ཀྱི་གསལ་བཤད་དང་མི་སྣའི་བྱ་སྤྱོད་དང་ཕན་ཚུན་གྱི་
འབྲེལ་བ་བཅས་ལ་དགོས་ངེས་པའི་གསལ་བཤད་ངོ་སྤྲོད་ལོགས་ནས་བྱེད་པ་
ཙམ་དུ་ཟད། མེ་ལོང་མའི་ལུགས་སུ་ཟློས་གར་འཁྲབ་གཞུང་རྩོམ་པར་སྐད་
རིགས་བཞི་ལ་སོགས་པའི་སྐད་རིགས་དུ་མར་མཁས་དགོས་པར་བསྟན་པ་དང༌།
སྤེལ་མ་ཟློས་གར་ལ་བཅད་ལྷུག་སྤེལ་མ་དང་སྐད་རིགས་བཞི་སྤེལ་བ་ཞེས་གོ་
དོན་གཉིས་བསྟན། སྐད་རིགས་ལ་ལེགས་སྦྱར་ཏེ་ལྷའམ་སཾ་སྐྲ་ཏའི་སྐད་དང་།
རང་བཞིན་པའི་སྐད་དང་ཟུར་ཆག་ཤ་ཟའི་སྐད་བཅས་སྐད་རིགས་བཞི་བསྟན་
པ། དྲང་སྲོང་རིག་པ་འཛིན་པ་རྣམས་ཀྱིས་ལེགས་སྦྱར་གྱི་སྐད་དུ་བརྗོད་པ་
དང་། རྒྱལ་བློན་རྗེ་རིགས་རྣམས་ཀྱིས་རང་བཞིན་པའི་སྐད་དུ་བརྗོད་པ་དང་།
གནག་རྫི་དང་རིགས་དམའ་བ་རྣམས་ཀྱིས་ཟུར་ཆག་དང་ཤ་ཟའི་སྐད་དུ་བརྗོད་
པར་བསྟན་པ་ལྟ་བུས་ཟློས་གར་བསྟན་བཅོས་ཀྱི་མི་སྣ་སོ་སོས་རང་རང་གི་ཚུལ་
དང་མཐུན་པའི་ སྐད་ཆ་རེ་ཤོད་དགོས་པར་བསྟན། དེ་ཟློས་ གར་འཁྲབ་་་
གཞུང་གི་ཆོས་ཉིད་དང་ཧ་ཅང་མཐུན་པར་འདུག་སྟེ། ཟློས་གར་དུ་གཙོར་མི་
སྣའི་སྣང་བརྙན་བཞེངས་སྐྲུན་བྱས་ཡོད་པས་མི་སྣ་སོ་སོའི་རིགས་མཐོ་དམན་
དང་སྦྱོང་སྟོབས་དང་། དབུལ་ཕྱུག་དང་ལས་རིགས་དང་གོ་གནས་དང་རང་
གཤིས་སོགས་ཐ་དད་དུ་མངའ་བས་གར་སྟེགས་སུ་ཁྱད་ཆོས་དེ་དག་རང་རང་གི་
ཉམས་ཐོན་པར་ཐོག་མར་རྗོད་བྱེད་ངག་གི་སྦྱོར་བའི་ཉམས་དང་རིགས་ལས་
མངོན་པར་ཐོན་ཐུབ་པར་སྦྱོར་དགོས་པས་སྐད་ཀྱི་སྦྱོར་བ་ལ་གནའ་བོའི་རྒྱ་གར་
གྱི་གཞུང་ལུགས་སྨྲ་བས་སྐད་རིགས་བཞིའི་སྦྱོར་སྟངས་ཀྱི་རྣམ་གཞག་གཏན་
འཁེལ་བྱས་པར་དོན་སྙིང་ཆེའོ། ། སྐད་རིགས་བཞི་པོའང་སྔོན་རྒྱ་གར་གྱི་སྤྱི་
ཚོགས་ལམ་ལུགས་ཀྱི་དབང་ནས་མི་རྣམས་རིམ་པ་བཞིར་དབྱེ་བའི་བཀས་་་་
བཀོད་རྒྱུད་འཛིན་སྤྱི་ཚོགས་ཀྱི་ལམ་ལུགས་དེ་སྙན་ངག་གི་གཞུང་ལུགས་སུ་་
མངོན་པའི་རྟགས་ཤིག་ཡིན་པ་ཤེས་པར་གྱིས།
185



གཉིས། བརྗོད་སྟངས་རྣམ་པ་གསུམ་བཤད་པ།
བརྗོད་ པ་ པོའི་ སྐད་ ཆའི་ བརྗོད་ སྟངས་ ལ་ རྣམ་ པ་ གསུམ་ དུ་ དབྱེ་ སྟེ།
དང་པོ་རང་གི་ངག་སྒོར་བརྟེན་ནས་བརྗོད་པ། གཉིས་པ་ཁྱོད་ཅེས་པའི་ངག་
སྒོ་ལ་བརྟེན་ནས་བརྗོད་པ་དང༌། གསུམ་ པ་ གཞན་ཆེ་གེ་མོའི་ངག་སྒོ་ལ་་་
བརྟེན་ནས་བརྗོད་པའོ། །
༡,རང་གི་ངག་སྒོ་ལ་བརྟེན་ནས་བརྗོད་པ། རང་གི་ངག་སྒོ་ལ་བརྟེན་
ནས་བརྗོད་པའི་ཚུལ་ནི་ངའམ་བདག་ཅེས་པའི་ཚུལ་དུ་བརྗོད་བྱའི་དོན་རྣམས་
རང་གི་ལོ་རྒྱུས་ལྟར་བརྗོད་པ། ངའམ་བདག་ཅེས་རྩོམ་པ་པོ་རང་སྒྲུང་རྩོམ་གྱི་
མི་སྣ་ཞིག་ཏུ་བརྫུས་པའམ་དོན་དག་དེ་བྱེད་པོ་དང་འབྲེལ་ཡོད་མི་སྣའི་ཚུལ་དུ་
བརྫུས་པའི་སྒོ་ནས་བརྗོད་པ་ཞིག་ཡིན། དཔེར་ན་ལུའུ་ཞུན་གྱི་《ཕ་ཡུལ་》
དང་གོར་ཅིའི་《 བདག་གི་མ་ཡུམ་》དང་《བདག་གི་བྱིས་དུས་》བཅས་ཀྱི་སྒྲུང་
རྩོམ་ནི་ངའམ་བདག་ཅེས་པའི་བརྗོད་ཚུལ་ལ་བརྟེན་པ་ལྟ་བུའོ། །ངའམ་
བདག་ཅེས་པའི་རང་གི་བརྗོད་ཚུལ་ལ་བརྟེན་ན་དེའི་བསམ་གཞིགས་བྱེད་་་་
སྟངས་དང་དབང་ཤེས་ཀྱི་རིག་སྟོབས་དང་། སྒྱུ་རྩལ་མཚོན་སྟངས་ཀྱི་ཉམས་
སོགས་ཡུལ་ཅན་རྩོམ་པ་པོ་རང་གི་ཆགས་པ་དང་སྡང་བའི་ཉམས་དང་འགྱུར་
བའི་ཚུལ་དུ་སྦྱོར་བ་དང་རང་གི་ལོ་རྒྱུས་ཀྱི་ཉམས་མྱོང་ལྟར་ཉེ་བའི་ཚུལ་དུ་སྤེལ་
བས་བདེན་སྣང་ཆེ་བ་དེའི་དགེ་མཚན་ཡིན། དེ་ཡ་ང་ངའམ་བདག་ཅེས་གུ་
དོག་གི་རྒྱ་རུ་ཚུད་དུ་བཅུག་པས་ངའམ་བདག་ཅེས་པས་མཐོང་ཐོས་སུ་མ་གྱུར་
པའི་མཐོང་མ་མྱོང་བ་དང༌། བསམ་མ་མྱོང་བ། བྱས་མ་མྱོང་བའི་དོན་
རྣམས་བརྗོད་མི་ནུས་པས་བརྗོད་བྱ་སྤྱི་ཚོགས་འཚོ་བ་རྒྱ་ཆེ་ཞིང་མི་སྣའི་སྣང་
བརྙན་ལ་ཕུན་སུམ་ཚོགས་པའི་ཉམས་ཐོན་པར་བཀག་རྒྱུ་ངེས་ཅན་ཞིག་མཆིས་
པར་གསལ། ཉེ་བའི་ལོ་འགའི་རིང་ལ་རྒྱལ་ཁབ་ཕྱི་ནང་གི་རྩོམ་པ་པོ་ཁག་
186



ཅིག་གིས་བསྟན་བཅོས་སུ་ངག་སྒོ་དུ་མར་བརྟེན་པའི་བརྗོད་སྟངས་སྤྱད་ནས་མི་
སྣའི་རང་གཤིས་དང་འབྱུང་ཁུངས་ཐ་དད་དུ་གྱུར་བའི་རང་གཤིས་ཀྱི་རྐྱེན་སྣ་
ཚོགས་ ཐབས་ ཅི་ རིགས་ ཀྱི་ སྒོ་ནས་ ཕན་ཚུན་ རྒྱུ་ སྤུན་ དུ་ མཐུན་སྦྱོར་བྱས་ པ།
བརྗོད་སྟངས་དེའི་མིག་རྒྱུ་ཆེ་བས་ཕྱོགས་ཡོངས་མཐོང་ཐུབ་པ། ཚིག་སྦྱོར་གྱི་
ཉམས་ཀྱང་ཕུན་སུམ་ཚོགས་ཤིང་གསོན་ཉམས་ལྡན་པ་དང་གོང་སྨོས་ཀྱི་བཀག་
རྒྱའི་སྐྱོན་རྣམས་སྤོང་ཐུབ་པར་སྣང། འོན་ཏེ་བརྗོད་ སྟངས་ཀྱི་ ཐབས་འདི་
ལུགས་མཐུན་དུ་སྤྱོད་པ་ལས་རྒྱ་ཡན་དུ་སྤེལ་བར་ནན་ཏན་གྱིས་ཚོད་འཛིན་བྱེད་
དགོས་ཏེ། དེ་ལས་ལྡོག་ནི་འགོ་མཇུག་འཁྲུག་ཅིང་འཛིང་བའི་འགལ་རྐྱེན་
འབྱུང་ཉེན་ཆེ་བར་འདུག
༢.གཞན་ཆེ་གེ་མོའི་ངག་སྒོ་ནས་བརྗོད་པ། གཞན་ཆེ་གེ་མོའི་ངག་སྒོ་
ནས་བརྗོད་པའི་ཐབས་འདི་རྩོམ་པ་པོ་རྣམས་ཀྱིས་བཀོལ་སྤྱོད་ཆེ་བའི་རྣམ་པ་
ཞིག་ཡིན། བརྗོད་སྟངས་འདིར་བརྗོད་པ་པོ་བསྟན་བཅོས་ སུ་དངོས་སུ་མི་
མངོན་པར་བརྗོད་བྱའི་དོན་གྱི་ཕྱི་རོལ་གྱི་ཟུར་དང་ལོགས་སུ་གནས་པའི་སྒོ་ནས་
མི་སྣ་ཆེ་གེ་མོའི་ངག་སྒོ་ནས་ཁོར་ཡུག་དང་བྱུང་རིམ་གྱི་དོན་རྣམས་རིས་སུ་ཐོན་
པར་བརྗོད་ཅིང་འབྲི་བའི་ངང་ནས་ཀློག་མཁན་མང་ཚོགས་ལ་མཚམས་སྦྱོར་
འབྲེལ་གཏུག་གི་ནུས་པ་འདོན་པར་བརྩོན། དོན་བརྗོད་དང་ ཡིད་བརྗོད།
ལུགས་བརྗོད་བཅས་ཀྱི་བསྟན་བཅོས་སུ་ཆེ་གེ་མོའི་ངག་སྒོའི་ལབ་བརྗོད་དང་
ཚིག་ཟུར་གྱི་བརྡ་ལས་འབྲེལ་ཡོད་མི་སྣ་དང་དོན་དག་ལ་དཔྱད་གཏམ་གྱི་ཚུལ་
དུ་གདེང་འཇོག་གི་ལྟ་བ་འདོན་ཞིང་དེ་ཡང་བསྟན་བཅོས་ཀྱི་རྩ་བའི་གྲུབ་ཆ་
ཞིག་ཏུ་གྱུར་ཡོད། ལེ་ཧྥུ་ཐོར་སེ་ཐེའི་《 ཨན་ན་ཁ་ལེ་ཉི་ན་》དང་མདོ་མཁར་བ་
ཚེ་རིང་དབང་རྒྱལ་གྱི་《གཞོན་ནུ་ཟླ་མེད་》དང༌། ལུའུ་ཞུན་གྱི་《 ཁུང་དབྱི་ཅི་》
དང་《 ཨ་Qཡི་རྟོགས་བརྗོད་》སོགས་གཞན་གྱི་ངག་སྒོ་ནས་བརྗོད་པའི་བསྟན་
བཅོས་ཡིན། སྤྱིར་དོན་གྱི་བྱུང་བ་བརྗོད་པའི་རྩོམ་རིག་དང་ལྷག་པར་དུ་སྒྲུང་
རིང་གི་རྣམ་པའི་དོན་བརྗོད་རྩོམ་རིག་ལ་མཚོན་ན་བརྗོད་སྟངས་དེའི་བརྗོད་
བྱའི་དོན་གྱི་ཐེག་ཚད་རྒྱ་ཆེ་ཞིང་མི་སྣ་མང་བས་རྣམ་པ་འདི་སྤྱད་ན་བརྗོད་དོན་
187



རྒྱ་ཆེན་པོའི་སྤྱི་ཁོག་འབུབས་ཐུབ་པ་མ་ཟད་བརྗོད་དོན་བྱེ་བྲག་པའི་རྣམ་པའི་
ཟ་ཟུར་རེ་རེ་བདེ་བླག་ཏུ་མངོན་པར་སྦྱོར་མཁས་པར་འབྱུང༌། །
དེ་ཡང་མེ་ལོང་མའི་ལེའུ་དང་པོར་གཏམ་དང་བརྗོད་པ་ཞེས་པའང་དོན་
དངོས་སུ་ད་ལྟའི་རང་སྒོ་དང་གཞན་སྒོ་ནས་བརྗོད་པའི་བརྗོད་སྟངས་ཀྱི་ཚུལ་
བསྟན་པར་གོར་མ་ཆག གཏམ་ཞེས་པ་གཞན་གྱི་ངག་སྒོ་གཡར་ཏེ་བརྗོད་པ་
སྟེ་རྩོམ་པ་པོ་རང་ཉིད་མི་མངོན་པར་གཏམ་རྒྱུད་ཀྱི་མི་སྣ་གཙོ་བོའི་ངག་སྒོ་
གཡར་ནས་བརྗོད་པའི་ཐབས་ཤེས་ཀྱི་རྣམ་པ་ལ་བརྟེན་ནས་བརྗོད་བྱའི་དོན་
མཚོན་ནོ། བརྗོད་པ་ཞེས་པ་རྩོམ་པ་པོས་བརྗོད་བྱའི་དོན་དེ་རང་རྣམ་གྱི་ཚུལ་
དུ་ང་ཞེས་པའི་རང་གི་ངག་སྒོ་ནས་ཐད་ཀར་བརྗོད་པའི་རྣམ་པ་ཞིག་ཡིན་པར་
བློ་ལྡན་སྐྱེས་བུ་རྣམས་ཀྱིས་མཁྱེན་པར་སོམས་ཤིག །
༣. ཁྱོད་ཅེས་པའི་ངག་སྒོ་ནས་བརྗོད་པའི་ཚུལ་བཤད་པ། ཁྱོད་དང་
ཁྱོད་ཚོ་ཞེས་པའི་ངག་སྒོ་ལ་བརྟེན་ནས་བརྗོད་པའི་ཚུལ་འདི་ནི་རྩོམ་པ་པོས་
རང་གི་ཁ་ཕྱོགས་སའམ་ཁ་གཏད་སའི་མི་སྣ་ཁྱོད་ཅེས་པའི་ངག་སྒོ་ལ་བརྟེན་
ནས་བརྗོད་པའི་བརྗོད་སྟངས་ཤིག་ཡིན། འདི་ལ་སྤྱིར་བཏང་རིགས་གཉིས་
ཀྱི་ཚུལ་དུ་མངོན་ཏེ། གཅིག་ནི་རྩོམ་ཧྲིལ་པོར་ཁྱོད་ཅེས་པའི་ངག་སྒོ་ནས་
ཡོངས་སུ་བརྗོད་པ། གཞན་ ཞིག་ནི་ སྐབས་འགར་ཁྱོད་ཅེས་པའི་སྒོ་ནས་་་
བརྗོད་པ། ཕྱི་མ་དེ་དར་ཆེ་བར་འདུག སྤྱིར་བརྗོད་སྟངས་འདི་ལ་བརྟེན་
ནས་ རྩོམ་འབྲི་མཁན་ཉུང༌ཤས་ཡིན། དཔེར་ན་ཝེ་ལྕེ་ཡི་《 སུ་ཞིག་ནི་ཆེས་
གཅེས་སུ་འོས་པའི་མི་ཡིན་》ཞེས་པའི་སྙན་ཞུའི་རྩོམ་རིག་དེ་ནི་བརྗོད་སྟངས་
འདི་ ལ་ བརྟེན་ ནས་ སྦྱར་ བའི་ བསྟན་ བཅོས་ མིང་ གྲགས་ ཅན་ ཞིག་ ཡིན།
བརྗོད་སྟངས་ཀྱི་རྣམ་པ་འདི་སྤྱད་ན་བརྗོད་མཁན་རྩོམ་པ་པོ་དང་བརྗོད་བྱའི་མི་
སྣ་དང་བར་ཐག་ངེས་ཅན་ཞིག་བཟུང་ནས་དེ་དང་ཐོད་ཀར་ཁ་བརྡའི་ཚུལ་དུ་
བརྗོད་པ་དང་དེས་མི་སྣའི་ལྐོག་གྱུར་གྱི་བསམ་འདུན་དང་དགོས་འདོད་མངོན་
པར་ཕན་ནུས་ཆེ་སྟེ། ཀློག་མཁན་རྣམས་བསྟན་བཅོས་ཀྱི་མི་སྣ་གཙོ་བོའི་གམ་
དུ་ཉེ་བར་འགུགས་སླ་བ་དང་རང་གིས་དངོས་སུ་མཐོང་ཐོས་སུ་མངོན་པར་མྱོང་
188



བ་ལྟ་བུའི་སྣང་བ་སྟེར་བས་མཛེས་རྟོག་གི་ཕན་ནུས་ཐུན་མོང་མ་ཡིན་པ་ཞིག་
ཐོན་ངེས། འོན་ཏེ་བརྗོད་སྟངས་ཀྱི་རྣམ་པ་འདིས་ཁྱོད་དང་ཁྱོད་ཚོའི་ངག་སྒོ་
ནས་མི་ཚེའི་ལོ་རྒྱུས་དང་འབྲེལ་ཡོད་ཀྱི་དོན་ཁ་ཤས་ཙམ་མངོན་པར་མཚོན་པ་
ལས་སྤྱི་ཚོགས་འཚོ་བའི་སྣང་ཚུལ་རྒྱ་ཆེར་མཚོན་མི་ནུས་པའི་བཀག་རྒྱའང་ཤིན་
ཏུ་ཆེ་བར་ཤེས་དགོས།
དེར་བརྟེན་འཇིག་རྟེན་འཚོ་བའི་གནས་དང་དུས་ཀྱི་འཕོ་འགྱུར་དང་
སེམས་ཅན་གྱི་བསམ་པའི་འགྱུར་བ་སྣ་ཚོགས་ཕྱོགས་ཡོངས་ནས་གཏིང་ཟབ་ཏུ་
མཚོན་པ་དང་། བརྗོད་པ་པོའི་ངག་སྒོ་སྣ་ཚོགས་སུ་སྤེལ་ཏེ་བརྗོད་ཉམས་ཕུན་
ཚོགས་སུ་གཏོང་ཆེད་ངག་སྒོ་སྣ་ཚོགས་སུ་སྤེལ་བར་བརྩོན་ཞིང་བློ་སྐྱེད་ཐོན་
དགོས་ཏེ། དཔེར་ན་བསྟན་བཅོས་ཧྲིལ་པོའི་བརྗོད་སྟངས་ལ་རང་གི་ངག་སྒོ་
ནས་བརྗོད་པའི་ཞོར་ལའང་གཞན་གྱི་ངག་སྒོ་ལའང་བརྟེན་པ་དང་། ཡང་ན་
ཁྱོད་དང་ཁྱོད་ཚོ་ཞེས་པའི་ངག་སྒོའང་སྤྱོད་ཅིང་སྤེལ་དགོས། རྩོམ་ཧྲིལ་པོར་
གཞན་གྱི་ངག་སྒོར་བརྟེན་པ་གཙོར་བྱས་པ་དང་ནང་གསེས་སྐབས་འགར་རང་
སྒོར་བརྟེན་ནས་བརྗོད་པ། རྩོམ་པ་པོ་རང་གི་སྐད་ཆ་དེ་མི་སྣའི་སྐད་ཆའི་
ནང་དུ་ཆུ་འོ་བཞིན་འདྲེས་པར་སྤེལ་བ་དང་བདེ་བླག་དང་འོས་མཐུན་དུ་ཡོང་
བར་བརྗོད་སྟངས་སྣ་ཚོགས་སྤེལ་མར་སྤྱོད་ཐུབ་པར་བརྩོན་དགོས་སོ། །
ལེའུ་བཞི་བ། རྩོམ་རིག་གི་སྐད་ཆའི་
བཙོ་སྦྱང་གི་ཐབས་བཤད་པ།
ཇི་སྐད་དུ་གོར་ཅིས། ཤིང་ཆོས་བཟོ་བའམ་ལྕགས་རིགས་བཟོ་བ་ལྟར་
རྩོམ་རིག་པས་རང་གི་ལག་ཆ་སྟེ་སྐད་ཆ་དང་ཡི་གེའི་སྦྱོར་བ་ལ་ནང་བྱན་ཆུད་པ་
ཞིག་སྦྱོང་དགོས། དེ་ལྟར་མ་བྱས་ན་རང་གི་ཉམས་མྱོང་དང་ཆགས་སྡང་གི་
སེམས་དང་། བསམ་འདུན་སོགས་མཚོན་པའི་ནུས་པ་མེད་པས། ཉམས་
189



དང་འགྱུར་བ་དང་རང་གཤིས་ཀྱི་ངང་ཚུལ་སོགས་གསར་སྐྲུན་བྱེད་མི་ནུས་་
སོ། ། ཞེས་དང་། ཡང་། དུས་དང་རྣམ་པ་ཀུན་ཏུ་རང་ལག་གི་མཚོན་ཆ་
བརྡར་དགོས་པ་ལྟར། སྙན་འཇེབས་ཡིད་དབང་འཕྲོག་ཅིང་འཛད་མཐའ་
མེད་པའི་མི་དམངས་ཀྱི་སྐད་ཆ་ལ་ཞིབ་འཇུག་བྱེད་དགོས་ཞེས་གསུངས་པ་ལྟ་བུ།
རྩོམ་རིག་ནི་ངག་གི་སྒྱུ་རྩལ་ཞིག་ཡིན་པ་དང༌། སྐད་ཆ་ནི་དེ་སྦྱོར་བྱེད་དམ་
སྐྲུན་བྱེད་ཀྱི་དངོས་རྒྱུ་དམ་པ་ཡིན་པས་དེའི་སློབ་སྦྱོང་ལ་བརྩོན་འགྲུས་བྱས་ནས་
རྩོམ་རིག་གསར་རྩོམ་གྱི་ལས་དོན་སྤེལ་དགོས་པས། རྩོམ་རིག་གི་ལས་དོན་
སྤེལ་བྱེད་ཀྱི་རྩ་བའི་རྨང་གཞི་སྐད་ཆའི་སྦྱོར་བ་ལ་བྱང་ཆུབ་པར་སྦྱོང་དགོས།
དང་པོ། རྩོམ་རིག་གི་སྐད་ཆ་ཕུན་སུམ་ཚོགས་
པར་སྤེལ་བའི་ཐབས།
སྐད་ཆའི་སློབ་སྦྱོང་ནི་སེམས་ཀྱི་འདོད་པ་ལྟར་བསླབ་ཐུབ་པ་ཞིག་མ་ཡིན་
པར་དཀའ་སྤྱད་སྡུག་རུས་ཀྱི་ཐབས་ལ་མི་བརྟེན་ཀ་མེད་ཡིན། དེའི་གནད་ནི་
རང་གི་འཚོ་བའི་ཉམས་མྱོང་གི་ཤེས་རྟོགས་དང་བརྗོད་བྱའི་ཡུལ་ལ་རྒྱུས་ལོན་
མིན་དང་ནང་བྱན་ཆུད་ཡོད་མེད་ལ་རག་ལས་ཡོད་དེ། མའོ་ཙེ་ཏུང་གིས་སྐད་
ཆའི་སློབ་སྦྱོང་ལ་ སྦྱོང་ཐབས་རྣམ་པ་གསུམ་བསྟན་ཏེ། དང་པོ། མི་་་་
དམངས་མང་ཚོགས་ཀྱི་སྐད་ཆ་ལ་སློབ་དགོས་པ་དང་། གཉིས་པ། ཕྱིའི་
རྒྱལ་ཁབ་ཀྱི་སྐད་ཆའི་ཁྲོད་ནས་ང་ཚོར་དགོས་མཁོ་ཡོད་པའི་ལེགས་ཆ་རྣམས་
སྡུད་ལེན་བྱེད་དགོས་པ་དང་། གསུམ་པ། ད་རུང་ང་ཚོས་གནའ་མིའི་སྐད་
ཆའི་ཁྲོད་ཀྱི་ཚེ་སྲོག་གི་རིན་ཐང་ལྡན་པའི་ཆ་ལ་སློབ་སྦྱོང་བྱེད་དགོས་ཞེས་(1)
བསྟན་པ་ལྟ་བུའོ། །
གནའ་ནས་ད་ལྟ་དང་རྒྱལ་ཁབ་ཕྱི་ནང་གི་རྩོམ་རིག་སྨྲ་བ་རྣམས་ཀྱིས་སྐད་
ཆའི་བཀོལ་སྤྱོད་ཀྱི་བཀག་རྒྱ་ལས་གྲོལ་བའི་ཐབས་འཚོལ་ཞིང་དཔྱོད་པའི་སྒོ་
190



ནས་སྐད་ཆའི་མིང་དང་ཚིག་གི་བརྡ་དོན་མཚམས་སྦྱོར་བྱེད་པའི་ནུས་སྟོབས་རྒྱུ་
ཆེར་སྤེལ་བ་དང་དེའི་བརྗོད་བྱའི་དོན་གྱི་ཐེག་ཚད་ཇེ་ཆེར་གཏོང་བ་དང་ཆབས་
ཅིག་དེའི་མཛེས་རྟོག་གི་ཉམས་ཕུན་སུམ་ཚོགས་པར་སྤེལ་བར་དཀའ་སྤྱད་སྡུག་
རུས་ཀྱིས་བརྩོན་པའི་རྒྱུན་མ་ཆད་དུ་རྩོལ་ཞིང་འབད་དོ། ། དཔེར་ན་སཱ་སི་པེ་
ཡས་མི་ཚེ་གང་པོར་མིང་ཚིག་ཐ་སྙད་མང་པོ་སྡུད་གསོག་བྱས་པས་མིང་ངམ་
ཚིག་ཁྲི་ཉིས་སྟོང་ལྷག་བསགས། དེ་ཡང་གྱད་ཁེ་ལོན་ཏོན་གྱིས་རྟག་ཏུ་མིང་
དང་ཚིག་གསར་བ་རྙེད་ཚེ་ཚང་མ་ཤོག་ངོས་སུ་བྲིས་ཏེ་ལཱའི་ཁུག་མར་འཇུག་
པའམ་གྱང་ངོས་སུ་སྦྱོར་བ་དང་ཡང་ན་ཐག་རྡུང་དུ་བཀལ་ཏེ་མཁོ་ཚེ་བཙལ་
བདེ་བར་བྱེད་དོ། ། སྤྱིར་ངག་སྦྱོར་ཕུན་སུམ་ཚོགས་པར་སྐྲུན་པའི་དངོས་རྒྱུ་
མིང་དང་ཚིག་ཡིན་པས་སྐད་ཆའི་སྦྱོང་བ་གཙོ་བོ་མིང་ཚིག་ཕུན་སུམ་ཚོགས་པར་
མངའ་བ་གནད་དངོས་ཡིན་པས་རྩོམ་པ་པོ་མང་པོས་སྐད་ཆའི་སྦྱོང་བ་ལ་དཀའ་
སྤྱད་སྡུག་རུས་དང་སྙིང་རུས་བྱེད་པའི་རྒྱུ་མཚན་དེ་ཡིན་ནོ། ། དེར་བརྟེན་རྗེ་
ཙོང་ཁ་བ་ཆེན་པོས། རིགས་ལམ་རྣམ་པར་འབྱེད་པའི་རྣམ་དཔྱོད་དང་། །
གཞུང་ལུགས་གདམས་པར་ཤར་བའི་ཉམས་ལེན་དང་། ། ཚིག་སྦྱོར་ཚུལ་ལ་
མཁས་པའི་ངག་གི་དཔལ། ། ས་སྟེང་འདི་ན་རིན་ཆེན་རྣམ་གསུམ་སྣང་། །
ཞེས་ངག་སྦྱོར་ཚིག་གི་སྡེབ་སྟངས་ཀྱི་རྣམ་གཞག་ལ་ནང་བྱན་ཆུད་པའི་དཔལ་
དང་ཡོན་ཏན་ནི་ས་སྟེང་འདིའི་རིན་པོ་ཆེ་ཞིག་ཏུ་བརྩིས་ཏེ་བསྟོད་ཅིང་བསྔགས་
པ་ལྟ་བུས་ཚིག་སྦྱོར་ཕུན་སུམ་ཚོགས་པའི་ངག་གི་སྦྱོར་བ་ནི་སྒྱུ་རྩལ་གྱི་རྩ་བའི་
རྨང་གཞི་ཡིན་པར་གསལ་བོར་བསྟན་པའོ། །
གཉིས་པ། རྩོམ་རིག་གི་སྐད་ཆ་བཙོ་སྦྱང་བྱེད་
པའི་རྩ་བའི་རྣམ་བཞག
རྩོམ་རིག་ གི་ སྐད་ཆའི་སྙིང་པོ་ནི་བསམ་གཞིགས་ཀྱི་རིག་པའི་གོམས་་་
191



འགྲོས་སམ་སྲོལ་ཞིག་ཡིན་ཏེ། བསམ་གཞིགས་ཀྱི་རིག་པའི་སྲོལ་འདི་ལས་
རྩོམ་རིག་གི་འདུ་ཤེས་ཀྱི་སྲོག་གྲུབ་པ། རྩོམ་རིག་གི་སྐད་ཆའི་ངོ་བོ་དང་སྡེབ་
སྦྱོར་དང་། དེའི་མིང་དང་ཚིག་གི་སྦྱོར་བའི་རྒྱབ་ལོགས་ཀྱི་བསམ་གཞིགས་ཀྱི་
རིག་པའི་འགྲོས་བཅས་ལ་བརྟེན་ནས་རྩོམ་རིག་གི་འདུ་ཤེས་ལ་ཞིབ་འཇུག་་
གཏིང་ཟབ་བྱས་ཏེ། རྩོམ་རིག་གི་སྐད་ཆར་བསྒྱུར་བཅོས་ཀྱིས་དེང་རབས་ཀྱི་
སྤྱི་ཚོགས་འཚོ་བའི་གོམས་སྲོལ་གསར་བ་དང་མཐུན་ཞིང་དེང་རབས་ཀྱི་ཀློག་
མཁན་མང་ཚོགས་ཀྱི་མཛེས་རྟོག་འདུ་ཤེས་དང་། མཛེས་རྟོག་ཕུགས་བསམ།
མོས་སྤྲོའི་ཚུལ་དང་མཐུན་པར་ཚིག་སྦྱོར་ཕུན་སུམ་ཚོགས་པ་སྤེལ་བར་བརྩོན་
དགོས། །
རྩོམ་རིག་གི་སྐད་ཆའི་སྒོ་གླེགས་ཕྱེ་སྟེ་ཕྱིའི་རྒྱལ་ཁབ་དང་མི་རིགས་གཞན་
གྱི་སྐད་ཡིག་ལས་མིང་ཚིག་དང་བརྡ་སྤྲོད་རིག་པ་དང་བསམ་གཞིགས་ཀྱི་རིག་
ལམ་གསར་བ་བཅས་རྩོམ་རིག་འདུ་ཤེས་ཀྱི་སྙིང་བཅུད་ལེན་པར་བརྩོན་དགོས་
པ་དང་ཆབས་ཅིག་ངག་སྦྱོར་ལ་མི་རིགས་ཀྱི་རང་བཞིན་ཅན་དང་མང་ཚོགས་ཀྱི་
རང་བཞིན་ལྡན་པ་ཞིག་སྤེལ་ཞིང་སྦྱོར་བར་དོ་སྣང་བྱས་ཏེ་མི་རིགས་རང་གི་
སྐད་ཆའི་གྲུབ་ཆ་མེད་དུ་མི་རུང་བར་རང་རིགས་ཀྱི་ རྒྱ་ཆེའི་ཀློག་མཁན་ཚང་
མས་ཉན་སྤྲོ་ཞིང་བརྗོད་འདོད་ཡོད་པ་ཞིག་སྦྱོར་དགོས།
རྩོམ་རིག་གི་སྐད་ཆ་ནི་གསར་རྩོམ་གྱི་སྲོག་ཡིན། སུང་རྒྱལ་རབས་ཀྱི་
ཀྱང་ཁུས་ཀྱིས་གཞན་གྱིས་བརྗོད་སླ་བ་དེ་ངས་མི་བརྗོད་པ་དང༌། གཞན་གྱིས་
བརྗོད་དཀའ་བ་དེ་ངས་བདེ་བར་བརྗོད་པ་དང་གཞན་གྱི་རྗེས་སུ་མི་འགྲོ་བ་
ཞེས་རྩོམ་པ་པོ་རང་གི་ངག་སྦྱོར་ལ་གསར་གཏོད་ཀྱི་རིག་པའི་སྟོབས་ལྡན་དགོས་
པར་བསྟན། དེ་ཡང་ཧྥ་རན་སིའི་རྩོམ་རིག་སྨྲ་བ་ཙུའོ་ལཱ་ཡིས་ཟུར་ཟའི་ཚུལ་
དུ་གསར་སྐྲུན་གྱི་རིག་སྟོབས་ཉམས་པའི་སྒྲུང་རྩོམ་མཁན་འགའ་ལ། ཁོ་ཚོས་
བརྐུས་བཤུས་མངོན་པར་མ་བྱས་རུང་ཁོ་ཚོར་གསར་སྐྲུན་གྱི་ཀླད་པ་མེད་པར་
ཚོང་རྫས་སྣ་ཚོགས་འཛིངས་པར་སྤུངས་པའི་ཚོང་ཁང་ཇི་བཞིན་དེ་ན་ཀུན་ལ་ཆ་
རྒྱུས་ཅན་གྱི་ཚིག་རྙིང་སྣ་ཚོགས་ཀྱིས་གང་བར་འདུག་(5) ཅེས་ཚིག་གཟུར་ཞིང་
192



རྣོན་པོས་ཟུར་ཟའི་ངང་སྐད་ཆའི་སྦྱོར་བ་ལ་གསར་སྐྲུན་དང་གསར་གཏོད་ཀྱི་
ནུས་པ་ཉམས་པའི་སྐྱོན་མངོན་པར་བསྟན། སྤྱིར་རྩོམ་རིག་གི་ སྐད་ཆའི་་་
གསར་སྐྲུན་གྱི་འཕར་ཚད་ཧ་ཅང་ཆེ་སྟེ་ཐ་ན་སྐད་ཆའི་སྲོལ་ལས་འདས་པར་
སྦྱོར་ཆོག་ལ་དེ་ཡང་སྤྱིར་སྐད་ཆའི་བརྡ་སྤྲོད་ཀྱི་སྲོལ་དང་མཐུན་པར་སྦྱོར་དགོས་
ཤིང་བརྟན་ཆགས་ཀྱི་རང་བཞིན་ཡང་ལྡན་དགོས། སྤྱིར་གསར་བ་དང་ངོ་
མཚར་བ་ཁོ་ནའི་ཉམས་ཐོན་པར་དམིགས་ཏེ་ཚིག་སྦྱོར་གསར་སྐྲུན་བྱས་ན་ཚིག་
ཉམས་ཐོན་པ་ཕར་ཞོག་རྡོ་ཆག་བཙན་སྒྲིག་གི་སྐྱོན་འབྱུང་བ་མ་ཟད་བརྡ་སྤྲོད་
ཀྱི་ལུགས་དང་འགལ་བའི་མིང་དང་ཚིག་གསར་གྱི་སེར་བ་བྱུང་རྒྱལ་དུ་ཕབ་ན་
རྩོམ་རིག་གི་མེ་ཏོག་ལ་གནོད་འཚེ་སྐྱེལ་བ་ལས་སྦྲང་ཆར་གྱི་དགེ་བཅུད་འདོན་
མི་ནུས་པ་དང་བརྗོད་དོན་གོ་སྐོན་གྱི་སྐད་ཆའི་ནུས་པ་འདོན་མི་ཐུབ་པས་རྩོམ་
རིག་གི་སྐད་ཆའི་མཛེས་ཆ་ཉམས་ཤིང་ཤོར་བའི་ལོག་ལམ་ཡིན་པར་ཤེས་དགོས།
རྩོམ་རིག་གི་སྐད་ཆའི་སྦྱོར་བ་ལ་ངེས་པར་དུ་མཛེས་ཉམས་ཐོན་དགོས་པ་དང་།
དེའི་ཚིག་སྦྱོར་གྱི་རང་བཞིན་ལ་མཛེས་རྟོག་གསར་སྐྲུན་གྱི་རིག་པའི་དཔལ་དང་
སྒྱུ་རྩལ་གྱི་ཆོས་ཉིད་ལྡན་པ་ཞིག་སྦྱོར་དགོས་སོ། །
སྦྱང་བྱའི་དོན་ཆེན།
༡ ཅི་ཞིག་ལ་རྩོམ་རིག་གི་སྐད་ཆ་ཟེར། དེར་སྒྲ་ཡངས་དོག་གི་གོ་བ་ཅི་ཡོད།
༢ རྩོམ་རིག་གི་སྐད་ཆ་ལ་ཁྱད་ཆོས་ཅི་ཡོད། དེ་རེ་རེའི་གོ་དོན་ཅི་ཡིན།
༣ དོན་བརྗོད་རྩོམ་རིག་གི་མི་སྣའི་སྐད་ཆ་དང་བརྗོད་པ་པོའི་སྐད་ཆ་ལ་རྣམ་བཞག་ཅི་ཡོད།
དེ་མེ་ལོང་མའི་གཏམ་དང་བརྗོད་པ་ཞེས་པའི་དོན་ལ་འབྲེལ་ཏེ་དཔྱོད་ཅིག
༩ རྩོམ་རིག་ལ་ངག་གི་སྒྱུ་རྩལ་ཞེས་བརྗོད་པའི་རྒྱུ་མཚན་ཅི།
༥ རྩོམ་རིག་གི་སྐུད་ཆའི་བཙོ་སྦྱང་དང་བཅོས་སྒྱུར་དང་ཕུན་སུམ་ཇེ་ཚོགས་སུ་གཏོང་བར་ཁྱོད་
རང་ལ་ཐབས་བཀོད་ཅི་ཡོད། །
མཆན་འགྲེལ།
Z, 《 g##kie & # Eཎྞཾ • P423.
193



2) 高尔基:给青年作者》中国青年出版社 1955年出版,P95。
3. 高尔基《给车列姆诺夫》同上,P87。
4《毛泽东选集》第三卷,P794-795 人民出版社 1966年出版。
3.左拉:《论小说,古典文艺理论译丛》第八册,人民文学出版社,P126。
194



ས་བཅད་ལྔ་བ། རྩོམ་རིག་བསྟན་བཅོས་ཀྱི་བརྗོད་བྱའི་
ནང་དོན་དང་མཚོན་བྱེད་རྣམ་པའི་
གྲུབ་ཆ་བཤད་པ།
[ནང་དོན་གནད་བསྡུས། རྩོམ་རིག་ནི་ངག་གི་སྒྱུ་རྩལ་ཞིག་སྟེ་དེའི་
གྲུབ་ཚུལ་དངོས་པོ་གཞན་དང་མཚུངས་པར་ནང་དོན་གྱི་ཆ་དང་རྣམ་པའི་ཆ་
གཉིས་མཆིས། རྩོམ་རིག་བསྟན་བཅོས་ནི་རྩོམ་པ་པོས་མཛེས་རྟོག་གི་ཕུགས་
བསམ་དང་ལྟ་བ་ངེས་ཅན་ཞིག་ལ་གཞིགས་ཏེ་མཛེས་རྩལ་རིག་པའི་རྩ་དོན་ལྟར་
ངག་གི་སྦྱོར་བའི་ཚིག་ཕྲེང་དུ་སྤེལ་བའི་སྒྲིག་གཞིའི་མ་ལག་ཆ་ཚང་ཞིང་ཐུན་
མོང་མ་ཡིན་པའི་ཕུང་པོ་ཞིག་ཡིན། ས་བཅད་འདིར་གཙོ་བོ་མ་ལག་དེའི་སྒྲིག་
སྦྱོར་གྱི་གྲུབ་ཆ་དང་ ཕན་ཚུན་བར་གྱི་འབྲེལ་བ་སོགས་རྒྱས་པར་འཆད་པར་
བྱའོ། ། །
ལེའུ་དང་པོ། རྩོམ་རིག་བསྟན་བཅོས་ནི་བརྗོད་བྱ་
དང་རྗོད་བྱེད་དཀྱུས་གཅིག་ཏུ་འབྲེལ་
བའི་ཕུང་པོ་ཞིག་ཡིན།
རྩོམ་རིག་བསྟན་བཅོས་ཀྱི་སྒྲིག་གཞིའི་གྲུབ་ཆ་ལ་དབྱེ་ཞིབ་ཟབ་མོ་མ་བྱས་
གོང་རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་དང་མཚོན་བྱེད་རྣམ་པའི་
ཐད་ཀྱི་རྩ་བའི་གཞུང་ལུགས་ཀྱི་དོན་འགའ་ལ་རྒྱུས་ལོན་བྱེད་དགོས།
195



དང་པོ།
རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་
དང་མཚོན་བྱེད་རྣམ་པའི་སྐོར་གྱི་ཐ་སྙད་
འགའི་གོ་དོན་བཤད་པ།
བརྗོད་བྱའི་ནང་དོན་དང་མཚོན་བྱེད་རྣམ་པ་ཞེས་པའི་ཐ་སྙད་འདི་དག་
རྩོམ་རིག་གཞུང་ལུགས་སུ་བཀོལ་སྤྱོད་རྒྱ་ཆེར་བྱེད་ལ་རང་བྱུང་ཚན་རིག་དང་སྤྱི་
ཚོགས་ཚན་རིག་གི་གཞུང་སྤྱི་ལའང་རྒྱ་ཆེར་སྤྱོད་པའི་ཐ་སྙད་ཅིག་ཡིན།
མཚན་ཉིད་རིག་པའི་སྟེང་ནས་བཤད་ན། ནང་དོན་ཞེས་པ་དངོས་
པོའི་ ནང་ རྐྱེན་ གྱི་ གྲུབ་ ཆའ མ་འདུ་བྱེད་ཀྱི་སྤྱིའི་ རྒྱུ་དང་རྐྱེན་ལ་བྱ་བ་དང༌།
རྣམ་པ་ཞེས་པ་དངོས་པོའི་ནང་རྐྱེན་གྱི་གྲུབ་ཆ་སྒྲིག་སྦྱོར་བྱེད་སྟངས་ཀྱི་ཚུལ་
དང་མངོན་བྱེད་ཀྱི་རྣམ་པ་ལ་བཤད་དོ། །འཇིག་རྟེན་གྱི་བྱ་དངོས་ཐམས་ཅད་
ལ་རང་གི་ཐུན་མོང་མིན་པའི་ནང་དོན་གྱི་གྲུབ་ཆ་དང་རྣམ་པའི་གྲུབ་ཆ་ཞིག་
མཆིས། ནང་དོན་དང་རྣམ་པའི་འབྲེལ་བ་ནི་ལྷན་དུ་གྲུབ་པའི་ཕུང་པོ་གཅིག་
གྱུར་བ་ཞིག་ཡིན། རྣམ་པ་མེད་པའི་ནང་དོན་དང་ནང་དོན་མེད་པའི་རྣམ་པ་
ཞིག་འཇིག་རྟེན་དུ་གཏན་ནས་འབྱུང་མི་སྲིད་དོ། །
དངོས་པོའི་ནང་དོན་དང་རྣམ་པའི་དབྱེ་བ་ནི་ལྟོས་བཅས་ཀྱི་རང་བཞིན་
ཅན་ཞིག་ཡིན་ཏེ། རྐྱེན་ངེས་ཅན་ཞིག་གི་འོག་ནས་དེ་དག་ཕན་ཚུན་དུ་འགྱུར་
ཞིང་མངོན་སྲིད་དོ། ། རྩོམ་རིག་བསྟན་བཅོས་དངོས་ལ་མཚོན་ན་སྣང་བརྙན་
ནི་རྣམ་པའི་ཚུལ་དུ་མངོན་ལ་ནང་དོན་ཡང་དེ་ཉིད་ལས་ལོགས་སུ་མེད་པས་
ནང་དོན་དང་རྣམ་པ་ལྷུན་གྲུབ་ཀྱི་ཕུང་པོ་ཞིག་ཏུ་གྲུབ་པ་ལྟ་བུ།
རྩོམ་རིག་བསྟན་བཅོས་ཐམས་ཅད་རྩོམ་པ་པོས་འཇིག་རྟེན་གྱི་ལྟ་བ་དང་
196



མཛེས་རྟོག་གི་ལྟ་བ་ངེས་ཅན་ཞིག་ལ་བརྟེན་ནས་སྤྱི་ཚོགས་འཚོ་བ་ཉམས་སུ་
མྱོང་བ་དང་དེར་གདེང་འཇོག་བྱས་པའི་ཉམས་རྟོགས་ཀྱི་འདུ་ཤེས་སླར་ཡང་
ངག་སྦྱོར་གྱི་ལམ་དུ་ཕྱིར་སྣང་བའམ་བསྐྲུན་པ་ཞིག་ཡིན། དེར་སྤྱི་ཚོགས་འཚོ་
བའི་ཕྱི་རོལ་གྱི་རྐྱེན་སྣ་ཚོགས་འདུས་ཤིང་དེར་ཡང་རྩོམ་པ་པོའི་ནང་སེམས་ཀྱི་
ཆགས་པ་དང་སྡང་བའི་རྐྱེན་རྣམས་ཀྱང་འདུས། དེར་ཡུལ་ཅན་གྱི་མཛེས་
རྟོག་གི་ལྟ་བའམ་ཕུགས་བསམ་ཀྱིས་གཏམས་ཡོད་སྟབས། རྩོམ་རིག་བསྟན་
བཅོས་ཀྱི་ནང་དོན་ནི་རྩོམ་པ་པོའི་ཆགས་སྡང་གི་སེམས་ཀྱིས་བསྒྱུར་བའི་སྤྱི་
ཚོགས་འཚོ་བ་དངོས་ཡིན། རྩོམ་རིག་བསྟན་བཅོས་ཀྱི་ནང་དོན་གྱི་གྲུབ་ཆ་ལ་
བརྗོད་བྱ་དང་བརྗོད་སྙིང་། མི་སྣ་དང་ཁོར་ཡུག་སོགས་ཀྱི་ཕྱི་དངོས་པོའི་རྒྱུ་
རྐྱེན་དུ་མ་མཆིས། །
སྤྱིར་རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་ནི་སྤྱི་ཚོགས་འཚོ་བ་ .
ལས་ཐོན་པར་སྨོས་མ་དགོས་ཏེ། སྤྱི་ཚོགས་འཚོ་བའི་རྦ་རླབས་དྲག་པོས་ཕོག་
བརྡབ་ཀྱི་རྒྱུན་ལས་ཐོན་པའི་འཚོ་བའི་སྣང་ཚུལ་ཁྱད་པར་བ་དང་འཇིག་རྟེན་
འཚོ་བའི་སྐྱིད་སྡུག་རང་བཞིན་གྱི་སྣང་ཚུལ་མཐའ་དག་རྒྱ་མཚོ་བསྲུབས་པ་ལས་
ཟླ་བ་བྱུང་བ་བཞིན་རྩོམ་པ་པོས་འཚོ་བའི་ཉམས་མྱོང་གི་རྟོགས་པ་ངག་སྦྱོར་གྱི་
བསྟན་བཅོས་སུ་བརྩམས་ཏེ་རང་གི་འཇིག་རྟེན་ལྟ་བ་དང་མཛེས་རྟོག་གི་ཕུགས་
བསམ་མངོན་པར་བསྟན། དེར་བརྟེན་རྩོམ་རིག་བསྟན་བཅོས་ཀྱི་བརྗོད་བྱའི་
ནང་དོན་ནི་ལྟོས་མེད་ཀྱི་འདུ་ཤེས་སམ་ཕྱི་རོལ་ཡུལ་གྱི་བསམ་བློ་ཞེས་པའི་གང་
ཡང་རུང་བའི་སྤྱི་མཚན་པ་ཞིག་གཏན་ནས་མ་ཡིན་ལ་རྩོམ་པ་པོའི་རང་གཤིས་
ཀྱི་འདུ་ཤེས་འབའ་ཞིག་དང་རང་བསྟོད་ཁོ་ན་ཞིག་ཀྱང་གཏན་ནས་མ་ཡིན་
ནོ། ། །
ང་ཚོས་རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་དང་ཕྱི་རོལ་སྤྱི་
ཚོགས་འཚོ་བ་གཉིས་སྟབས་བདེ་དང་ཡིན་ཁྱབ་མཉམ་དུ་གཏན་ནས་འཇོག་མི་
རུང་བར་ཤེས་དགོས་ཏེ། དེའི་རྒྱུ་མཚན་གཅིག་ནས་སྤྱི་ཚོགས་འཚོ་བ་དངོས་
ནི་རྩོམ་རིག་སྒྱུ་རྩལ་གྱི་བརྗོད་བྱའི་འབྱུང་ཁུངས་ཡིན་ལ། འོན་ཏེ་རྩོམ་རིག་
197



བསྟན་བཅོས་ཀྱི་བརྗོད་བྱའི་ནང་དོན་དང་སྤྱི་ཚོགས་འཚོ་བའི་དོན་དངོས་
གཉིས་གཅིག་མ་ཡིན་པར། རྩོམ་རིག་བསྟན་བཅོས་ཀྱི་བརྗོད་དོན་ནི་རྩོམ་པ་
པོས་སྤྱི་ཚོགས་འཚོ་བའི་དོན་དངོས་ཀྱི་ཉམས་རྟོགས་ལ་བརྟེན་ནས་གཅིག་་་
བསྡུས་སུ་སྙིང་བཅུད་ལེན་པའི་སྒོ་ནས་སླར་མཚོན་པ་ཞིག་ཡིན་པས་འཚོ་བ་
དངོས་དང་ཁྱད་པར་ཤིན་ཏུ་ཆེའོ། ། དཔེར་ན་བ་ལས་འོ་མ་འབྱུང་བ་ཆོས་
ཉིད་ཡིན་ལ་བ་དང་འོ་མ་ཐ་དད་ཡིན་པའང་ཆོས་ཉིད་དུ་ངེས་པ་བཞིན་རྩོམ་
རིག་སྒྱུ་རྩལ་གྱི་བརྗོད་བྱ་སྤྱི་ཚོགས་འཚོ་བ་ཡིན་ལ། སྤྱི་ཚོགས་འཚོ་བ་རྩོམ་
རིག་མ་ཡིན་པ་ཀུན་གྱིས་མཁྱེན་གསལ་བཞིན། གཉིས་ནས་སྤྱི་ཚོགས་འཚོ་
བའི་སྣང་ཚུལ་རྣམས་རྩོམ་རིག་བསྟན་བཅོས་ཀྱི་བརྗོད་བྱར་གྱུར་ཚེ་ཐོག་མར་
རྩོམ་པ་པོའི་འཇིག་རྟེན་ལྟ་ཚུལ་དང་བསམ་བློ་དང༌། མཛེས་རྟོག་གི་ཕུགས་
བསམ་གྱི་ཞེན་རིག་ཏུ་གྱུར་བའི་རྩོམ་པ་པོ་དང་འཚོ་བ་དངོས་གཉིས་ཀྱི་རང་
བཞིན་དུ་གྱུར་ཡོད། རྩོམ་པ་པོས་ལྟ་བ་དང་བསམ་བློ་ངེས་ཅན་དང་མཛེས་
རྟོག་གི་ཕུགས་བསམ་ངེས་ ཅན་ཞིག་ལ་བརྟེན་ནས་དངོས་ཡོད་སྤྱི་ཚོགས་འཚོ་
བའི་སྣང་ཚུལ་མཐའ་དག་ལ་དཔྱོད་པའི་ཉམས་རྟོགས་ལ་བརྟེན་ནས་འདོར་
ལེན་སྤང་བླང་གི་བཙོ་སྦྱང་དང་དབྱེ་འབྱེད་བྱས་ཏེ་བརྗོད་བྱ་འདེམས་འཛིན་
དང་རྗོད་བྱེད་ངག་གི་ཕྲེང་བར་སྤེལ་བ། དེར་ཡང་བློས་རྟོག་འཆར་གྱི་རིག་
པའི་སྒྲོ་འདོགས་དང་ཡིད་བཟོ་སྣ་ཚོགས་བྱས་ཏེ་སྒྱུ་རྩལ་སྣང་བརྙན་གསར་སྐྲུན་
བྱེད་དོ། ། དེར་བརྟེན་རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་རྣམས་
ཡུལ་ཅན་གྱི་རང་སྣང་ཁོ་ན་མ་ཡིན་ལ། ཕྱི་རོལ་ཡུལ་གྱི་སྣང་ཚུལ་ཁོ་ནའང་མ་
ཡིན་པར་ཡུལ་ཡུལ་ཅན་གཉིས་ཀ་ཕན་ཚུན་ལྷུན་གྲུབ་ཀྱི་འབྲེལ་བའི་རྣམ་པར་
གྱུར་བས་ཕྱི་རོལ་ཡུལ་གྱི་འཚོ་བ་དངོས་དང་ཅུང་ཟད་ཐ་དད་དུ་གྱུར། །
རྩོམ་རིག་བསྟན་བཅོས་ཀྱི་མཚོན་བྱེད་རྣམ་པའི་དོན་ལ་གོ་བ་གཉིས་ཏེ།
གཅིག་ནི་རྩོམ་རིག་བསྟན་བཅོས་ཀྱི་རྣམ་པ་དང་རྩོམ་རིག་སྣང་བརྙན་གྱི་དབྱེ་བ་
དང༌། གཉིས་ནི་རྩོམ་རིག་བསྟན་བཅོས་དང་དེའི་གྲུབ་ཆ་སོ་སོའི་དབྱེ་བ།
སྤྱིར་ལུས་དང་ཕུང་པོའམ་ཚོགས་པ་ཞེས་པ་རྣམས་ཆ་ ཤས་དུ་མ་འདུས་པའི་
198



ཚོགས་པ་ཞིག་གམ་ཡན་ལག་དུ་མའི་བསྡོམས་གྲངས་ཙམ་དུ་ཟད་ལ། དེའང་
འཇིག་རྟེན་གྱི་དངོས་པོའི་ཆོས་ཉིད་ཡིན་པས་རྩོམ་རིག་བསྟན་བཅོས་ཀྱི་མཚོན་
བྱེད་རྣམ་པའང་དེ་ལས་མ་འདས་ཏེ། ཆ་ཤས་དང་ཡན་ལག་ཉིང་ལག་དུ་མའི་
བདག་ཉིད་ཅན་ཞིག་ཡིན། དཔེར་ན། རྗོད་བྱེད་ངག་གམ་སྐད་ཆའི་སྦྱོར་
བ་དང་། སྒྲིག་གཞིའི་བཀོད་པ་དང་། རྩོམ་ལུས་ཀྱི་རིགས་དང་ཚིག་རྒྱན་གྱི་
སྦྱོར་སྟངས་སོགས་འདུས་པ་ལས་མཚོན་བྱེད་རྣམ་པ་དངོས་སུ་གྲུབ་པ་དང་ཆ་
ཤས་ཀྱི་ཡན་ལག་དེ་དག་རེ་རེ་བཞིན་མ་འཛོམས་ན་རྣམ་པའི་གཞི་གྲུབ་མི་སྲིད་
དོ། །
གཉིས་པ། རྩོམ་རིག་བསྟན་བཅོས་ཀྱི་བརྗོད་བྱའི་ནང་
དོན་དང་མཚོན་བྱེད་རྣམ་པའི་གཅིག་གྱུར་གྱི་
རང་བཞིན་བཤད་པ།
ནང་དོན་དང་རྣམ་པའི་འབྲེལ་བ་ནི་རྩོད་སྒྲུབ་གཅིག་གྱུར་བའི་འབྲེལ་བ་
ཞིག་ཡིན། དེ་དག་ཕན་ཚུན་རྟེན་དང་བརྟེན་པའི་ཚུལ་དུ་གནས་ཞིང་འབྲེལ་
འདུག་པས་ཧེ་གུར་གྱིས་རྣམ་པ་ནང་དོན་དུ་འགྱུར་བའི་རྩོད་སྒྲུབ་རང་བཞིན་གྱི་
འབྲེལ་བ་གསལ་ཏུ་བསྟན་པར། ནང་དོན་བྱ་བ་ནང་དོན་མ་ཡིན་པར་རྣམ་པ་
ནང་དོན་དུ་གྱུར་བ་དང་། རྣམ་པའང་རྣམ་པ་མ་ཡིན་པར་ནང་དོན་རྣམ་
པར་གྲུབ་པའོ་ཞེས་《གཏན་ཚིགས་རིགས་ཆུང་》ཞེས་པའི་གཞུང་དུ་གསལ་བར་
གསུངས་པ་ལྟ་བུ། ནང་དོན་དང་རྣམ་པ་ཕན་ཚུན་གྱི་ངོ་བོར་འགྱུར་བའི་རྟེན་
འབྱུང་ངམ་རྩོད་སྒྲུབ་རང་བཞིན་གྱི་འབྲེལ་བ་གསལ་བོར་བསྟན།
དེ་ཡང་ནང་དོན་དང་རྣམ་པའི་འབྲེལ་བ་ཡིན་ཁྱབ་མཉམ་པ་ཞིག་གཏན་
ནས་མ་ཡིན་པར་གཙོ་ཕལ་གྱི་ཚུལ་དུ་གནས་པའི་རང་བཞིན་ཅན་ཞིག་ཡིན།
199



རྩོད་སྒྲུབ་དངོས་གཙོ་རིང་ལུགས་པའི་ལྟ་བ་བཞིན་ནང་དོན་དང་རྣམ་པའི་རྩོད་
སྒྲུབ་གཅིག་གྱུར་བའི་འབྲེལ་བ་ནི་ནང་དོན་ལ་གཙོ་ཁྲིད་གཏན་འཁེལ་གྱི་ནུས་པ་
ཡོད་པ་དང་ནང་དོན་གྱིས་རྣམ་པར་ཁ་ལོ་བྱེད་པ་དང་རྣམ་པས་ནང་དོན་ལ་
ཞབས་འདེགས་ སམ་ རམ་འདེགས་བྱེད་ཅིང་དེར་ལྡོག་རྐྱེན་གྱི་ནུས་པའང་་་་
འདོན་ལ། དེ་ནི་རྩོམ་རིག་གཞུང་ལུགས་ཀྱི་རྣམ་པ་དང་ནང་དོན་སྐོར་གྱི་རྩ་
བའི་རིགས་པ་དང་རྣམ་གཞག་གལ་ཆེན་ཞིག་ཡིན།
གཅིག ནང་དོན་གྱིས་རྣམ་པར་ཁ་ལོ་བྱེད་པ།
རྩོམ་ རིག་བསྟན་ བཅོས་ཀྱི་བརྗོད་བྱའི་ནང་དོན་གྱིས་རྩོམ་རིག་བསྟན་
བཅོས་ཀྱི་མཚོན་བྱེད་རྣམ་པར་ཁ་ལོ་བྱེད་པ། །
༡. རྩོམ་པ་པོ་རྣམས་གསར་རྩོམ་ལ་འཇུག་པའི་ གོ་ རིམ་ དངོས་ ལ་་་་་
བརྟགས་ན་སྤྱི་ཚོགས་འཚོ་བའི་ཉམས་མྱོང་དངོས་ལས་ཐོན་པའི་ཉམས་རྟོགས་
ཟབ་མོ་ནི་བརྗོད་འདོད་ཀྱི་བློ་སྐྱེ་བྱེད་ཀྱི་ཀུན་སློང་དངོས་ཡིན། བརྗོད་པར་
འདོད་པའི་དོན་རྣམས་ཐོག་མར་བློ་ངོར་སྒྱུ་རྩལ་སྣང་བརྙན་སྣ་ཚོགས་ཡིད་བཟོ་
དང་བརྗོད་སྙིང་གཏིང་ཟབ་ཏུ་འདོན་པ་དང༌། མཚོན་བྱེད་ཀྱི་རྣམ་པའི་སྒྲིག་
སྦྱོར་གྱི་བཀོད་པ་འོས་མཐུན་དུ་འགོད་པར་རྣམ་དཔྱོད་ཀྱི་རིག་པ་གང་ལེགས་སུ་
སྤེལ་བ་ནི་གསར་རྩོམ་གྱི་ལས་ཏེ། བརྗོད་པར་བྱ་བའི་ཡུལ་དེ་ཡུལ་ཅན་རྩོམ་
པ་པོའི་ཤེས་རྒྱུད་ཀྱི་ཞེན་རིག་ཏུ་སྣང་བའི་འདུ་ཤེས་སུ་གྱུར་ཏེ་སླར་སྒྱུ་རྩལ་གྱི་
རྣམ་པའི་ཐབས་ལ་བརྟེན་ནས་བཀླག་བྱའི་བསྟན་བཅོས་སུ་སྒྱུར་ཞིང་སྦྱོར་བའི་
གོ་རིམ་རབས་དང་རིམ་པར་སྤེལ་དགོས་ཏེ། འཚོ་བའི་ཉམས་རྟོགས་ལས་
སྐྱེས་པའི་འདུ་ཤེས་ཀྱིས་གསར་རྩོམ་གྱི་ཀུན་སློང་རྣམ་པར་སྤེལ་བས་ཡུལ་ཅན་གྱི་
བསམ་པའི་རང་བཞིན་གཙོར་མངོན་པར་ཉམས་རྟོགས་ཀྱི་འདུ་ཤེས་ལ་ཡུལ་
དང་ཡུལ་ཅན་གཉིས་ཀྱི་རྐྱེན་ཞུགས་ཡོད་ཅིང་སྒོས་སུ་ཡུལ་ཅན་གྱི་ཤུགས་རྐྱེན་ཆེ་
200



བར་མངོན་པར་བཤད་མ་དགོས་སོ། ། དེ་བཞིན་དུ་འཚོ་བའི་ཉམས་རྟོགས་
ལས་རྙེད་པའི་བརྗོད་བྱའི་རྒྱ་ཆེ་ཆུང་ལ་དམིགས་ནས་མཚོན་བྱེད་ཀྱི་རྣམ་པའི་
རྩོམ་ལུས་འོས་མཐུན་ཞིག་ལ་བརྟེན་དགོས་ཏེ། བརྗོད་བྱ་རྩོམ་པ་པོའི་བསམ་
པའི་དབང་དུ་འགྲོ་བ་དང་རྩོམ་ལུས་གང་ལ་བརྟེན་པའང་བརྗོད་བྱའི་དབང་ལ་
འགྲོ་བ། བརྗོད་བྱ་དེའང་བརྗོད་སྙིང་ངམ་རྩོམ་པ་པོའི་བསམ་བློ་དང་ལྟ་བའི་
དབང་འགྲོ་བ་ནི་གསར་རྩོམ་གྱི་རྩ་བའི་ཆོས་ཉིད་ཡིན། །
དེ་ཡང་བརྗོད་བྱའི་དོན་རང་ངོས་ན་རྣམ་པའི་ཚུལ་ཙམ་གདོད་མ་ནས་
གྲུབ་ཡོད་དེ་དཔེར་ན་སྐྱོ་གར་དང་སྤྲོ་གར་ལ་མཚོན་ན། འཚོ་བ་དངོས་སྐྱོ་
གར་དང་སྤྲོ་གར་གྱི་རང་བཞིན་ཅན་ཞིག་ཡིན་ཏེ་བརྗོད་བྱའི་དོན་དེ་གྲུབ་པ་
ཉིད་ནས་དེ་ལ་རྣམ་པ་ངེས་ཅན་ཞིག་ལྷུན་དུ་གྲུབ་ཡོད་པ་དངོས་པོའི་ཆོས་ཉིད་
ཡིན། དཔེ་དེ་བཞིན་དུ་བརྗོད་བྱའི་དོན་དང་མཐུན་པའི་རྗོད་བྱེད་ཚིག་གམ་
རྣམ་པ་ངེས་ཅན་ཞིག་བརྗོད་བྱའི་དོན་གྱི་ངོ་བོའམ་རང་བཞིན་དང་མཐུན་པའི་
མཚོན་བྱེད་རྣམ་པ་ཞིག་ལྷུན་དུ་གྲུབ་ཡོང་བའི་ཆོས་ཉིད་ལ་ནན་ཏན་དུ་དཔྱོད་
དགོས། །
༢. རྩོམ་རིག་འཕེལ་རྒྱས་ཀྱི་ལོ་རྒྱུས་ལ་བལྟས་ན་རྩོམ་རིག་བསྟན་བཅོས་
ཀྱི་བརྗོད་བྱའི་ནང་དོན་དང་མཚོན་བྱེད་རྣམ་པ་སྤྱི་ཚོགས་འཚོ་བའི་འཕེལ་རྒྱས་
དང་འགྱུར་བ་ལ་བསྟུན་ནས་འཕེལ་རྒྱས་དང་འཕོ་འགྱུར་བྱུང་དང་འབྱུང་་་
བཞིན་ཡོད། དེའང་དེ་ཁོ་ནའི་དབང་དུ་མི་འགྲོ་བར་རང་ཉིད་ལ་བརྟན་་
ཆགས་ཀྱི་རང་བཞིན་མཆིས་ཏེ། རྣམ་པའི་འཕེལ་རྒྱས་དང་འཕོ་འགྱུར་གྱི་
ཚད་བརྗོད་བྱའི་ནང་དོན་ལས་ཅུང་ཙམ་དལ་ཞིང་སྐབས་ངེས་ ཅན་ཞིག་ལ་་
བརྟན་ཆགས་ཀྱི་རང་བཞིན་ལྡན་པ། ནང་དོན་གྱི་འཕེལ་རྒྱས་དང་འགྱུར་བ་
དེ་ལས་ཅུང་ཙམ་མགྱོགས་པར་འདུག དེའང་དུས་དང་གནས་དང་སྤྱི་ཚོགས་
ཀྱི་འགྱུར་བ་དང་བསྟུན་ནས་སྤྱི་ཚོགས་ཀྱི་རིག་པའི་གནས་སྤྱི་ལའང་འགྱུར་ལྡོག་
འབྱུང་བཞིན་ཡོད། རྩོམ་རིག་གི་བརྗོད་བྱ་དང་རྣམ་པའང་དེ་ལས་མ་འདས་
པར་སྤྱི་ཚོགས་ཀྱི་སྤྱིའི་འཕོ་འགྱུར་གྱི་རྐྱེན་ལ་བརྟེན་ནས་དུས་དང་རྣམ་པ་ཀུན་
201



ཏུ་འཕོ་འགྱུར་འབྱུང་བཞིན་འདུག དཔེར་ན་དེང་རབས་ཀྱི་སྒྲུང་རྩོམ་གསར་
བ་དང་སྙན་ངག་གསར་བས་སྒྲུང་རྩོམ་རྙིང་བ་དང་སྙན་རྩོམ་རྙིང་པའི་སྐྱོན་
རྣམས་སྤོང་ཅི་ཐུབ་དང་ལེགས་ཆ་རྣམས་རྒྱུན་འཛིན་གྱིས་རྩོམ་རིག་གི་རྣམ་པ་
གསར་བརྗེ་བྱས་ཏེ། འཚོ་བ་དངོས་ཀྱི་གནས་ཚུལ་གསར་བ་དང་བསམ་བློ་
གསར་བ་མཚོན་པའི་གསོན་ཉམས་ཀྱི་དཔལ་འབར་བའི་རྣམ་པ་གསར་བ་ཞིག་
ཏུ་གྲུབ་ཅིང་འཕེལ་བཞིན་པ་ལྟ་བུའོ། །
གཉིས།
རྣམ་པའི་ལྟོས་བཅས་ཀྱི་རང་ཚུགས་རང་བཞིན་
དང་ལྡོག་རྐྱེན་གྱི་ནུས་པ་བཤད་པ།
བརྗོད་བྱའི་ནང་དོན་གྱིས་མཚོན་བྱེད་རྣམ་པར་ཁ་ལོ་བྱེད་ལ། འོན་ཏེ་
རྣམ་པ་ནི་རང་དབང་མེད་པའི་གཞན་དབང་འབའ་ཞིག་ཏུ་ཡང་མི་འགྲོ་སྟེ།
ལྟོས་བཅས་ཀྱི་རང་ཚུགས་རང་བཞིན་ལྡན་པར་མ་ཟད་བརྗོད་བྱའི་ནང་དོན་ལ་
ལྡོག་རྐྱེན་གྱི་ནུས་པ་མངོན་པར་འདོན།
རྣམ་པའི་ལྟོས་བཅས་པའི་རང་ཚུགས་རང་བཞིན་དེ་གཤམ་གྱི་ཕྱོགས་
འགའ་ནས་མངོན་ཏེ། རྣམ་པ་ལ་ལྟོས་བཅས་ཀྱི་བརྟན་ཆགས་ཀྱི་རང་བཞིན་
ལྡན་ཏེ་རྩོམ་རིག་ལོ་རྒྱུས་ཀྱི་སྣང་ཚུལ་ལ་གཞིགས་ན་མཚོན་བྱེད་རྣམ་པའི་འཕེལ་
རྒྱས་ཀྱི་འཕོ་འགྱུར་དུས་དང་རྣམ་པ་ཀུན་ཏུ་བརྗོད་བྱའི་ནང་དོན་གྱི་འཕེལ་རྒྱས་
དང་འཕོ་འགྱུར་གྱི་རྗེས་སུ་འགྲོ་བ། དེར་བརྟེན་བརྗོད་བྱའི་ནང་དོན་གསར་
པའི་རྗེས་སུ་མཚོན་བྱེད་རྣམ་པ་གསར་པའང་རིམ་བཞིན་འབྱུང་སྟེ། བརྗོད་
བྱའི་ནང་དོན་གསར་བ་དང་མཐུན་པའི་མཚོན་བྱེད་ཀྱི་རྣམ་པ་གསར་བ་ཞིག་དེ་
མ་ཐག་ཏུ་འབྱུང་མི་སྲིད་པར་རྣམ་པ་རྙིང་བར་སྤང་བླང་གི་དབྱེ་བ་འབྱེད་པའི་
སྒོ་ནས་ལེགས་ཆ་རྒྱུད་འཛིན་གྱི་རྨང་གཞིའི་སྟེང་དུ་རྩོམ་པ་པོ་ཕུལ་དུ་བྱུང་བ་
རྣམས་ཀྱིས་གསར་རྩོམ་གྱི་ལག་ལེན་དངོས་ཀྱི་ཉམས་མྱོང་ལ་གཞི་བཅོལ་ཏེ་འཚོ་
202



བར་རྟོག་ཞིབ་དང་ཚོད་ལྟའི་ཉམས་མྱོང་ལས་རྣམ་པ་གསར་བ་གསར་སྐྲུན་བྱེད་
དོ། ། རྣམ་པ་གསར་བ་འབྱུང་བར་ལག་ལེན་གྱི་ཉམས་མྱོང་དང་དུས་དང་
གནས་དང་རྩོམ་པ་པོའི་རྣམ་དཔྱོད་ཀྱི་རིག་པའི་རྐྱེན་སྣ་ཚོགས་འཛོམས་དགོས་
པས་རྣམ་པའི་འགྱུར་བ་ལ་དུས་ཡུན་རིང་པོ་ཞིག་བརྒྱུད་དགོས། རྩོམ་རིག་
འཕེལ་རྒྱས་ཀྱི་གསར་རྙིང་བརྗེ་སྤོར་གྱི་སྐབས་སུ་སྤྱིར་བརྗོད་བྱ་གསར་བ་དུས་
སྐབས་ངེས་ཅན་ཞིག་གི་རིང་ལ་རྣམ་པ་རྙིང་བར་བརྟེན་ནས་མཚོན་པའམ་རྩོམ་
དགོས་ཏེ། དཔེར་ན་“དམ་བི་རྙིང་བར་ཨ་རག་གསར་བ་བླུགས་པའི”དཔེ་
ལྟར་རྣམ་པ་རྙིང་བས་བརྗོད་བྱ་གསར་བ་མཚོན་ཞིང་ཐེག་པར་བྱེད་དོ། །
གསུམ། རྣམ་པའི་ལྟོས་བཅས་ཀྱི་རང་ཚུགས་རང་བཞིན།
རྣམ་པའི་ལྟོས་བཅས་ཀྱི་རང་ཚུགས་རང་བཞིན་ནི་བརྗོད་བྱའི་ནང་དོན་
ཡོངས་ལ་མཚོན་ན་ལ་ལ་བརྗོད་བྱ་གཅིག་ལ་མཚོན་བྱེད་རྣམ་པ་དུ་མ་དང་ལ་ལ་
མཚོན་བྱེད་རྣམ་པ་གཅིག་ལ་བརྗོད་བྱ་ཐ་དད་དུ་ངེས་པའི་དཔེ་ལས་རྣམ་པ་ལ་
ལྟོས་བཅས་ཀྱི་རང་ཚུགས་མཆིས་པ་གསལ་དུ་མཚོན་ཐུབ་པའོ། ། སྔ་མའི་དཔེ་
ལ་《 རྒྱལ་པོ་རཱ་མ་ཎའི་རྟོགས་བརྗོད》ལྟ་བུ་ཟློས་གར་འཁྲབ་གཞུང་དུ་བརྩམས་
པ་དང་སྒྲུང་རྩོམ་དང་སྙན་རྩོམ་དུ་སྦྱར་བ་ལྟ་བུའོ། ། ཕྱི་མའི་དཔེ་ལ་སྒྲུང་རྩོམ་
གྱི་རྩོམ་ལུས་གཅིག་ལ་རྩོམ་པ་པོ་སོ་སོས་བརྩམས་པའི་བརྗོད་བྱའི་ནང་དོན་ཐ་
དད་དུ་འབྱུང་བ་བཞིན་ནོ། །
རྩོམ་རིག་བསྟན་བཅོས་ཀྱི་རྣམ་པས་བརྗོད་བྱའི་ནང་དོན་ལ་ལྡོག་རྐྱེན་གྱི་
ནུས་པ་འདོན་པ་ལ་གཙོ་བོ་བརྗོད་དོན་འོས་མཐུན་གྱི་རྣམ་པར་ལྷུན་དུ་གྲུབ་
ཅིང་བསྟན་བཅོས་ཀྱི་བརྗོད་དོན་གང་ལེགས་ཀྱིས་མཚོན་པར་ཕན་པ་མ་ཟད་
དེའི་སྒྱུ་རྩལ་གྱི་ནུས་པའང་ཇེ་སྟོབས་སུ་འོང་བར་ནུས། བརྗོད་དོན་དང་མི་
མཐུན་པའི་མཚོན་བྱེད་རྣམ་པ་རགས་རྩིང་བ་དེ་ནི་བསྟན་བཅོས་ཀྱི་བརྗོད་དོན་
203



བདེ་བླག་ཏུ་མཚོན་པའི་འགོག་རྐྱེན་དུ་འགྱུར་ངེས་ཤིང་དེའི་སྒྱུ་རྩལ་གྱི་ནུས་
པའང་ཞན་པར་འགྱུར་བ་མ་ཟད། ཐ་ན་བསྟན་བཅོས་དེ་མཛེས་རྩལ་རིག་
པའི་མཛེས་རྟོག་གི་རིན་ཐང་མེད་པའི་བམ་རོའི་ཚུལ་དུ་འགྱུར་ཉེན་ཆེ། རྒྱུ་
མཚན་ནི་སྒྱུ་རྩལ་བསྟན་བཅོས་ལ་ཐོག་མར་བརྗོད་བྱའི་ནང་དོན་ཡང་དག་པའི་
མཚོན་བྱེད་ཀྱི་རྣམ་པ་འོས་མཐུན་ཞིག་དགོས་ཏེ། བརྗོད་བྱའི་དོན་གྱི་བདེན་
དངོས་རང་བཞིན་དང༌། དགེ་མཚན་གྱི་རང་བཞིན། མཛེས་པའི་རང་་
བཞིན་རྣམས་ རྩོམ་རིག་བསྟན་བཅོས་ཀྱི་མཚོན་བྱེད་རྣམ་པའི་ཆ་ནས་མངོན་
པར་ཐོན་དགོས་པས། བདེན་པ་དང་དགེ་བའི་མཛེས་རྟོག་གི་རང་བཞིན་
མངོན་པར་མཚོན་པ་ལ་ཐོག་མར་སྒྱུ་རྩལ་གྱི་རྣམ་པ་ངེས་ཅན་ཞིག་ལ་བརྟེན་
དགོས་ཏེ། རྩོམ་རིག་སྒྱུ་རྩལ་ནི་ མཛེས་རྟོག་གི་དམིགས་པ་ལ་བརྟེན་ནས་་
གསར་སྐྲུན་བྱས་པ་ཞིག་སྟེ་མཛེས་རྟོག་གི་རང་བཞིན་དང་དེའི་རྩ་བའི་ཁྱད་ཆོས་
སུ་གྲུབ་པའི་རྣམ་པའི་སྒྲིག་སྦྱོར་གྱི་བཀོད་པ་སོགས་མཚོན་བྱེད་རྣམ་པ་ལ་བརྟེན་
དགོས་པའི་ཕྱིར་ཏེ། སྟབས་བདེ་ཞིང་ཆ་ཚང་བར་བརྗོད་བྱའི་ནང་དོན་དང་
ལྷུན་དུ་གྲུབ་པའི་བདེན་དངོས་དང་དགེ་བའི་རང་བཞིན་ལེགས་པར་མངོན་
ཐུབ་ཅིང་གཟིགས་མཁན་རྣམས་ཀྱི་ཡིད་དབང་ཕྲོགས་པ་དང་ངོ་མཚར་བའི་སྤྲོ་
སྣང་རབ་ཏུ་འཁོལ་བའི་མཛེས་རྟོག་གི་དཔལ་ཡོན་མངོན་པར་རྣམ་པ་ལ་རྟེན་
དགོས་པའི་ཕྱིར་རོ། །
དེ་ཡང་སྒྱུ་རྩལ་གྱི་མཛེས་རྟོག་གི་མཐུ་ནུས་ཐུན་མོང་མིན་པ་དེས་ཀློག་
མཁན་གྱི་ཡིད་དབང་ཕྲོགས་ཏེ་བརྗོད་བྱའི་དོན་ལ་མཉམ་མི་འཇོག་པར་མཛེས་
རྟོག་གི་རྣམ་པ་ཁོ་ནའི་སྟེང་དུ་ཡིད་ཕྱོགས་ན། གླ་རྩིའི་དྲི་ལ་ཆགས་ཏེ་གླ་བ་མི་
མཐོང་བའི་རྣམ་ཐར་གྱི་རྗེས་སུ་འགྲོ་ཉེན་ཆེའོ། ། སྒྱུ་རྩལ་གྱི་རྣམ་པའི་མཛེས་
པ་དང་དེའི་ལྡོག་རྐྱེན་གྱི་ནུས་པ་ནི་གནའ་ནས་ད་ལྟའི་བར་དུ་ཕུལ་བྱུང་གི་རྩོམ་
པ་པོ་དང་སྒྱུ་རྩལ་པ་རྣམས་ཀྱིས་དཀའ་སྤྱད་སྡུག་རུས་ཀྱིས་གསར་རྩོམ་གྱི་ལག་
ལེན་དངོས་ནས་ཕུན་སུམ་ཚོགས་པར་བསྐྲུན་པ་ཞིག་དང་། ལོ་རྒྱུས་ཀྱི་དུས་
ཡུན་རིང་བོར་མི་རབས་ནས་མི་རབས་ཀྱི་བར་དུ་དཀའ་བ་བརྒྱ་ཕྲག་ཏུ་སྤྱད་དེ་
204



སྡུག་རུས་ཀྱིས་འཚོལ་ཞིབ་དང་གསར་སྐྲུན་བྱས་པའི་མིའི་རིགས་ཐུན་མོང་གི་སྒྱུ་
རྩལ་ལག་ལེན་གྱི་ཉམས་མྱོང་ངམ་གྲུབ་འབྲས་ཀྱི་གཅེས་ནོར་བླ་ན་མེད་པ་ཞིག་
ཡིན།
བཞི།
ནང་དོན་དང་རྣམ་པ་ལྷུན་དུ་གྲུབ་པ།
རྩོམ་རིག་བསྟན་བཅོས་སུ་བརྗོད་བྱའི་ནང་དོན་དང་མཚོན་བྱེད་རྣམ་པ་
གཉིས་ལྷུན་གྲུབ་ཀྱི་ཕུང་པོ་ཞིག་ཏུ་གྱུར་ཡོད། མཚོན་བྱེད་རྣམ་པ་དེ་བརྗོད་
བྱའི་ཕྱི་ཤུན་ལྟ་བུ་ཞིག་མ་ཡིན་པར་བརྗོད་བྱའི་ནང་དོན་གྱི་རྩ་བའི་གྲུབ་ཆ་དང་
སྒྲིག་སྲོལ་གྱི་གཞིར་གྲུབ་པ་དང་། དེ་ཡང་ཤེས་བྱའི་ཡུལ་དངོས་སུ་གྲུབ་པ་
ཞིག་ཀྱང་ཡིན་གཤིས། དེ་ལ་གཞུང་ལུགས་ཀྱི་རྣམ་གཞག་སྟེང་ནས་དེ་འདྲའི་
དབྱེ་བ་འབྱེད་པ་ཙམ་ལས་ལག་ལེན་དངོས་ནས་སོ་སོར་འབྱེད་དུ་མེད་དོ། །
པེ་ལིན་སུ་ཅིས། “རྣམ་པ་ནི་ནང་དོན་ཕྱིར་མངོན་པ་ཞིག་ཡིན་ཞིང་
ནང་དོན་དང་དམ་པོར་འབྲེལ་འདུག་སྟེ། གལ་སྲིད་ཁྱེད་ཀྱིས་རྣམ་པ་དེ་ནང་
དོན་ལས་ལོགས་སུ་དགར་འདོད་ན་ནང་དོན་ཤོར་བར་ངེས། དེ་ལས་ལྡོག་སྟེ་
ནང་དོན་ཡང་རྣམ་པ་ལས་ལོགས་སུ་དགར་འདོད་ན་རྣམ་པའང་ཤོར་འགྲོ་བ་
དང་མཚུངས་སོ། །”ཞེས་གསུངས་པ་ལྟར། ནང་དོན་དང་རྣམ་པའི་རྩོད་
སྒྲུབ་ཀྱི་འབྲེལ་བ་དེ་བསྟན་བཅོས་སུ་གཞི་གཅིག་ཏུ་གྲུབ་པའི་ཕུང་རྣམ་ཞིག་ཡིན་
ལ་རྩོམ་པ་པོས་གསར་རྩོམ་གྱི་གོ་རིམ་ནས་བསྐྲུན་པའི་བརྗོད་བྱའི་ནང་དོན་གྱི་
གྲུབ་ཚུལ་ཞིག་ཀྱང་ཡིན། དེ་ཡང་རྩོམ་པ་པོས་གསར་རྩོམ་གྱི་སྐབས་སུ་སྣང་
བརྙན་ཡིད་ བཟོ་དང་བརྗོད་སྙིང་འདེམས་འཛིན་དང་བྱུང་རིམ་བཀོད་སྒྲིག་
བཅས་བྱེད་ཚེ་རྣམ་པ་ཞིག་རང་བཞིན་གྱིས་ལྷུན་དུ་གྲུབ་ཡོད་དེ། དཔེར་ན་
མངལ་དུ་སྦྲུམ་པའི་བུ་ལྟ་བུར་ཚེ་སྲོག་རྙེད་པ་ན་ལུས་ཕུང་ལྷན་སྐྱེས་སུ་གྲུབ་པ་
205



བཞིན་ནོ། །
དེ་ཡང་བརྗོད་བྱའི་ནང་དོན་དང་མཚོན་བྱེད་རྣམ་པའི་མཛེས་རྟོག་གི་
རིན་ཐང་ཡོངས་སུ་དོ་མཉམ་པ་ཞིག་མ་ཡིན་ཏེ། དེ་དག་ལ་རང་བཞིན་ཐ་
དད་དང་ཆུ་ཚད་ཐ་དད་དུ་ངེས་པའི་འགལ་བ་མཆིས་ཏེ། འགལ་བ་དེ་དག་
ཕྱོགས་བསྡོམ་བྱས་ན་རིགས་གཉིས་མཆིས་ཏེ། གཅིག་ནི་བསམ་བློ་སྔོན་ཐོན་
པ་དང་སྒྱུ་རྩལ་གྱི་རྣམ་པ་ཅུང་ཙམ་རགས་རྫོབ་ཀྱི་རྣམ་པའི་བར་གྱི་འགལ་བ་
དང༌། གཞན་གཅིག་ནི་རྗེས་ལུས་དང་ཐ་ན་ལོག་སྤྱོད་ཀྱི་བསམ་པའི་ནང་དོན་
དང་ལྷུན་དུ་གྲུབ་པའི་སྒྱུ་རྩལ་རྣམ་པའི་བར་གྱི་འགལ་བ། སྔ་མ་སྒྱུ་རྩལ་གྱི་
མཛེས་རྟོག་གི་རིན་ཐང་ཞན་པས་སྤྱི་ཚོགས་ཀྱི་ནུས་པའང་ཞན་པར་འགྱུར་
ངེས་པ། ཕྱི་མ་སྒྱུ་རྩལ་གྱི་རྣམ་པའི་མཛེས་པ་ལེགས་པར་ཐོན་པས་ནོར་འཁྲུལ་
གྱི་བསམ་པའི་མགོ་སྐོར་གྱི་རང་བཞིན་དང་བསླུ་བྲིད་ཀྱི་ནུས་པ་ཆེ་བར་འདོན་
པས་ངེས་པར་དུ་དོགས་ཟོན་གྱི་བློ་སྐྱེ་དགོས། དུས་དང་རྣམ་པ་ཀུན་ཏུ་ང་
ཚོས་གསར་དུ་བརྩམས་པའི་རྩོམ་རིག་བསྟན་བཅོས་སུ་བསམ་པའི་ནང་དོན་
སྔོན་ཐོན་ལ་ཡིད་དུ་འོང་བའི་སྒྱུ་རྩལ་གྱི་རྣམ་པ་ལྷུན་དུ་གྲུབ་པར་འདོད་པ་དང་།
བསམ་པའི་ནང་དོན་ནོར་ཞིང་འཁྲུལ་བའི་རྩོམ་རིག་བསྟན་བཅོས་དང་སྒྱུ་རྩལ་
རྣམ་པ་སྤྱི་འགྲོས་སུ་ལུས་པའི་བསྟན་བཅོས་སྤྱི་ལབ་ པ་དག་ལ་ངེས་པར་ དུ་་
དགག་ཅིང་སྤོང་དགོས་སོ། ། དེར་བརྟེན་ཨེན་ཀེ་སིས་རྩོམ་རིག་བསྟན་བཅོས་
ཀྱི་བྱེད་ལས་ནི། བསམ་པའི་ནང་དོན་གཏིང་ཟབ་པ་དང་ཉམས་རྟོགས་ཀྱི་ལོ་
རྒྱུས་ཀྱི་བརྗོད་བྱ་རྒྱུ་ཆེར་འདོན་པ་དང་སཱ་ཁུ་སུ་ཕད་རཱའི་འཁྲབ་གཞུང་གི་བྱུང་
རིམ་གྱི་ གསོན་ཉམས་ལྡན་པའི་ཚེ་སྲོག་གི་དཔལ་དང་ཕུན་སུམ་ཚོགས་པའི་་
མཛེས་ རྩལ་ གྱི་ རང་ བཞིན་ གཉིས་ ལྷུན་ དུ་ གྲུབ་ པའི་ དཔེ་ ལྟར་ ཐོན་ དགོས།
ཞེས་པའི་སྐུལ་ལྕག་འདེབས་པའི་ལེགས་བཤད་འདི་ནི་ང་ཚོས་ནང་དོན་དང་
རྣམ་པའི་འབྲེལ་བའི་སྐོར་གྱི་རྣམ་གཞག་ ཏུ་ རྒྱུན་འཁྱོངས་བྱེད་དགོས་ པའི་་་
མཛེས་རྩལ་རིག་པའི་རྩ་དོན་ཞིག་ཡིན།
206



ལེའུ་གཉིས་པ། རྩོམ་རིག་བསྟན་བཅོས་ཀྱི་བརྗོད་
བྱའི་ནང་དོན་གྱི་གྲུབ་ཆ་བཤད་པ།
རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་གྱི་གྲུབ་ཆའི་རིགས་་་་་
འབྱེད་སྟངས་ལ་ལྟ་བ་འདྲ་མིན་དང་ཚད་གཞི་འདྲ་མིན་ཅི་རིགས་མཆིས་ལ།
ང་ཚོས་རྩོམ་རིག་བསྟན་བཅོས་གྱི་ནང་དོན་གྱི་གྲུབ་ཆ་ལ་བརྗོད་བྱ་དང་བརྗོད་
སྙིང་། མི་སྣ་དང་ཁོར་ཡུག་བཅས་རྣམ་པ་བཞིར་དབྱེ་སྟེ་རེ་རེ་བཞིན་རྒྱས་
པར་བཤད་དོ། །
དང་པོ།
བརྗོད་བྱ་དང་བརྗོད་སྙིང་བཤད་པ།
གཅིག
བརྗོད་བྱ་བཤད་པ།
༡. བརྗོད་བྱའི་གོ་དོན་བཤད་པ། བརྗོད་བྱ་ཞེས་པའི་ཐ་སྙད་ཀྱི་གོ་
དོན་ལ་སྒྲ་ཡངས་འཇུག་དང་དོག་འཇུག་གི་གོ་དོན་གཉིས་མཆིས་ཏེ་སྒྲ་ཡངས་
འཇུག་གི་གོ་དོན་ནི་རྩོམ་རིག་བསྟན་བཅོས་ཀྱི་བརྗོད་བྱའི་ཡུལ་དུ་གྱུར་བའི་སྤྱི་
ཚོགས་འཚོ་བའི་སྣང་ཚུལ་མཐའ་དག་དང་བསྟན་བཅོས་ནང་དངོས་སུ་བྲིས་
པའི་སྤྱི་ཚོགས་འཚོ་བའི་ནང་དོན་ལོ་རྒྱུས་སྣང་ཚུལ་བརྗོད་པ་སྤྱི་ལ་གོ དེའི་
རིགས་ལ་དཔེར་ན་བཟོ་ལས་ དང་ ཞིང་ལས། དམག་དོན་དང་ཚན་རྩལ།
མཛའ་བརྩེ་དང་འཐབ་འཛིང་སོགས་སྤྱི་ཚོགས་ལོ་རྒྱུས་ཀྱི་སྣང་ཚུལ་མཐའ་དག་
སྟེ་ཕུན་ཚོགས་སྡེ་བཞིའི་ཆོས་ནོར་འདོད་ཐར་བཅས་ཀྱི་འཇིག་རྟེན་དང་འཇིག་
207



རྟེན་ལས་འདས་པའི་ཆོས་ཐམས་ཅད་དེའི་བརྗོད་བྱའི་ཡུལ་དུ་གྲུབ་པའོ། །
སྒྲ་དོག་འཇུག་གི་བརྗོད་བྱའི་གོ་དོན་ནི་བསྟན་བཅོས་སུ་དངོས་སུ་བྲིས་
པའི་སྤྱི་ཚོགས་འཚོ་བའི་སྣང་ཚུལ་རྣམས་ཏེ། སྣང་བརྙན་བྱེ་བྲག་པའི་་་་་
གཟུགས་སུ་བསྐྲུན་པའི་བརྗོད་བྱ་དངོས་པོའི་རྣམ་པ་དང་། དེ་ལས་ཐོན་པའི་
བརྗོད་བྱའི་སྙིང་པོ་མངོན་པར་འདོན་བྱེད་ཀྱི་སྤྱི་ཚོགས་འཚོ་བའི་དོན་དངོས་བྱེ་
བྲག་པའི་སྣང་ཚུལ་དངོས་བྲིས་པ་ལ་བྱའོ། ། །
བརྗོད་བྱ་ནི་བསྟན་བཅོས་ཀྱི་ནང་དོན་འགྲུབ་བྱེད་ཀྱི་རྒྱུ་ཆ་དངོས་ཡིན་ལ་
དེ་ཡང་བསྟན་བཅོས་ཀྱི་རིགས་འདྲ་མིན་ལ་ཁྱད་ཆོས་ཀྱང་སྣ་ཚོགས་མཆིས་ཏེ།
ཡིད་ཀྱི་འགྱུར་བ་བརྗོད་པའི་བསྟན་བཅོས་སུ་བརྗོད་བྱ་ལ་ཡུལ་ལྗོངས་དང་ཕྱི་
དངོས་པོའི་སྣང་ཚུལ་མངོན་པར་བྲིས་ཏེ་ནང་སེམས་ཀྱི་ཆགས་སྡང་གི་འགྱུར་
བའི་ངང་ཚུལ་སྙིང་བོར་མཚོན་པ་ལྟ་བུ། དོན་གྱི་བྱུང་བ་བརྗོད་པའི་བསྟན་
བཅོས་སུ་བརྗོད་བྱ་ལར་མི་སྣ་དང་བྱུང་རིམ་ཁོར་ཡུག་བཅས་གྲུབ་ཆའི་དངོས་རྒྱུ་
རྣམ་པ་གསུམ་ལས་གྲུབ་སྟེ། དེ་ལས་མི་སྣ་ནི་ལྟེ་བའི་གཙོར་ཁྲིད་ཀྱི་གནས་
དང་(མི་སྣ་གཙོ་བོ་ནི་ཁོར་ཡུག་ངེས་ཅན་ནས་འཚོ་གནས་དང་འཚར་ལོངས་བྱུང་བ། དེའི་བྱ་བ་
དང༌ སྤྱོད་པ་སྣ་ཚོགས་ཀྱིས་གྲུབ་པའོ་》དངོས་རྒྱུ་རྣམ་གསུམ་ཕན་ཚུན་རྟེན་དང་བརྟེན་
པའི་ཚུལ་དུ་གནས་ཤིང་དཀྱུས་གཅིག་ཏུ་འབྲེལ་བའི་འཚོ་བའི་རྒྱུ་རྐྱེན་ཆ་ཚང་
བས་བསྟན་བཅོས་ཀྱི་བརྗོད་བྱའི་ནང་དོན་མངོན་པར་གྲུབ་པ་ཡིན། །
༢. བརྗོད་བྱའི་གྲུབ་ཚུལ། རྩོམ་རིག་བསྟན་བཅོས་ཀྱི་བརྗོད་བྱ་ནི་
རྩོམ་པ་པོས་སྤྱི་ཚོགས་འཚོ་བའི་ལག་ལེན་གྱི་ཉམས་རྟོགས་ལ་བརྟེན་ནས་སྦྲང་
མས་སྦྲང་རྩི་གསོག་པ་ལྟར་བསྲེག་བཅད་བརྡར་གསུམ་ཀྱིས་བཙོ་སྦྱང་དང་སྤང་
བླང་གི་རིག་པས་ལས་སྐྱོར་སྣ་ཚོགས་ཀྱི་རྨང་གཞི་ལས་ཐོན་ཞིང་གྲུབ་པར་ངེས་
སོ། ། བརྗོད་བྱའི་ནང་དོན་རྣམས་རྩོམ་པ་པོས་འཚོ་བ་དངོས་གྱི་ཉམས་མྱོང་
ལས་འཚོལ་སྡུད་བྱས་པའི་དངོས་ཡོད་འཚོ་བའི་དོན་རྣམས་ལ་བློ་དང་རིག་པས་
རྟོག་དཔྱོད་ཀྱི་ལས་སྐྱོར་ཡང་ཡང་བྱས་ཏེ། བརྗོད་བྱ་འཚོལ་སྡུད་ལ་མངོན་
ལྐོག་གཉིས་ཏེ། མངོན་སུམ་པའི་བརྗོད་བྱའི་རྒྱུ་འཚོལ་ཞིང་སྡུད་པ་ནི་རྩོམ་པ་
208



པོ་དངོས་སུ་ལག་ལེན་ཏུ་མངོན་པར་ཞུགས་ཏེ་དངོས་མྱངས་པའི་འཚོ་བའི་
ཉམས་རྟོགས་དངོས་སོ། ། ཤུགས་བསྟན་གྱི་ཚུལ་དུ་བརྗོད་བྱའི་རྒྱུ་འཚོལ་སྡུད་
བྱེད་པ་ནི་རྩོམ་པ་པོ་རང་དངོས་སུ་འཚོ་བའི་ལག་ལེན་དུ་མ་ཞུགས་པར་གཟུར་
གནས་ཐོས་བྱུང་གི་སྒོ་ནས་གཞན་རྩོམ་སྣ་ཚོགས་ཀྱི་གཟིགས་བཀླགས་དང་དེ་
མིན་བརྡ་འཕྲིན་གསར་ཤོག་དང་དུས་དེབ་བཅས་ལས་རྙེད་པའི་འཚོ་བའི་
བརྗོད་དོན་རྣམས་སོ། དེ་དག་རྩོམ་པ་པོས་བརྗོད་བྱའི་ཡུལ་ལ་རྟོགས་པ་དང་
དཔྱོད་པའི་ཐབས་ཤེས་ཀྱི་གཞི་ཡིན། རང་གི་ཉམས་མྱོང་དང་ གཞན་ གྱི་ས་
ཉམས་མྱོང་གཞི་མཐུན་དུ་དགོས་པ་ལས་རང་ཁོ་ནའི་ཉམས་མྱོང་གིས་བརྗོད་
བྱའི་དོན་འགྲུབ་མི་ནུས་སོ། །
བརྗོད་བྱའི་རྒྱུ་ཙམ་ནས་བརྗོད་བྱ་དངོས་སུ་གྲུབ་པའི་གོ་རིམ་ནི་མའི་
མངལ་དུ་བུ་སྦྲུམ་པ་ལྟ་བུའི་གསར་སྐྲུན་དང་སྐྱེད་སྲིང་གི་གོ་རིམ་རིང་པོ་ཞིག་
བརྒྱུད་དགོས། བརྗོད་བྱའི་རྒྱུ་ནི་གསར་རྩོམ་གྱི་ཐོག་མའི་རྒྱུ་རྐྱེན་དང་བརྗོད་
བྱ་འདེམས་ལེན་དང་བཙོ་སྦྱང་བྱེད་སའི་གཞི་ཡིན། དེ་བརྗོད་བྱ་དངོས་དང་
ཁྱད་པར་ཤིན་ཏུ་ཆེ། བརྗོད་བྱའི་རྒྱུ་ནི་རྩོམ་པ་པོས་བློ་དང་རིག་པས་ལས་
སྐྱོར་མ་བྱས་པའི་འཚོ་བ་དངོས་ཀྱི་སྣང་ཚུལ་ཙམ་དང་ རང་བྱུང་གི་ཚུལ་དུ་་
གནས་པའི་ཕྱི་རོལ་ཡུལ་གྱི་བྱ་དངོས་ཀྱི་རྣམ་པ་སོགས་ཡིན། བརྗོད་བྱ་དངོས་
ནི་རྩོམ་པ་པོས་བློ་དང་རིག་པས་རྟོག་དཔྱོད་དང་འདེམས་འཛིན་དང་བཙོ་སྦྱང་།
ལས་སྐྱོར་སོགས་བྱས་ཏེ་རྩོམ་པ་པོའི་ཆགས་པ་དང་སྡང་བའི་བསམ་པའི་རང་
བཞིན་དུ་གྱུར་པའི་འཚོ་བའི་དངོས་དོན་བྱེ་བྲག་པའི་སྣང་ཚུལ་དང་རྣམ་པ་དག་
ཡིན། དེ་ནི་ཡུལ་ཅན་རྩོམ་པ་པོའི་བདག་འཛིན་གྱི་འདུ་ཤེས་ཀྱི་ཆ་དང་ཡུལ་
གྱི་ཆ་གཉིས་གཅིག་ཏུ་གྱུར་བའི་མཛེས་རྟོག་གི་འདུ་ཤེས་མཚོན་པའི་སྣང་བརྙན་
ཡིན། དེ་ལ་ཕྱི་དངོས་པོའི་ཡུལ་གྱི་ཆ་དང་ནང་སེམས་ཀྱི་འགྱུར་བའི་ཆ་གཉིས་
གཅིག་གྱུར་པའི་རང་བཞིན་དུ་བསྐྲུན། །
བརྗོད་བྱ་སྤྱི་ཚོགས་འཚོ་བའི་གཞི་ལས་རྩོམ་པ་པོར་བརྗོད་འདོད་ཀྱི་བློ་
སྐྱེས་པ་དང་བརྗོད་བྱ་སྤྱི་ཚོགས་འཚོ་བའི་སྣང་ཚུལ་སྣ་ཚོགས་ལ་འདེམས་འཛིན་
209



དང་བཙོ་སྦྱང་གི་རིག་པའི་ཐབས་ལ་བརྟེན་ནས་བརྗོད་བྱའི་དོན་ལ་ནང་བྱན་
ཆུད་པ་དང་དབང་མངའ་བའི་སྒོ་ནས་བསྟན་བཅོས་ཀྱི་སྣང་བརྙན་ཕུན་སུམ་
ཚོགས་པའི་གཟུགས་སུ་བསྐྲུན། སྤྱི་ཚོགས་འཚོ་བའི་ལག་ལེན་གྱི་ཉམས་མྱོང་
དང་དེས་བསླངས་པའི་རང་རྒྱུད་ཀྱི་ཆགས་པ་དང་སྡང་བའི་འདུ་འཛིན་གྱིས་
བརྗོད་བྱའི་དོན་ལ་ཁ་ལོ་བྱེད་དོ། །
སྤྱིར་སྤྱི་ཚོགས་འཚོ་བའི་སྣང་ཚུལ་མཐའ་དག་རྩོམ་རིག་སྒྱུ་རྩལ་གྱི་བརྗོད་
བྱར་འདེམས་ལེན་བྱེད་པར་རྩོམ་པ་པོའི་བསམ་པའི་ཆགས་སྡང་དང་མཛེས་
རྟོག་གི་ལྟ་བའི་དབང་དུ་འགྲོ་དགོས་ཏེ། སྤྱི་ཚོགས་འཚོ་བའི་རྐྱེན་སྣ་ཚོགས་
ལས་རྩོམ་པ་པོའི་རྒྱུད་ཀྱི་ཆགས་པ་དང་སྡང་བའི་སེམས་སློང་ཞིང་སྐུལ་བ་དང་
མཛེས་རྟོག་གི་འདུ་ཤེས་ཀྱང་འཚོ་བའི་སྣང་ཚུལ་གྱི་རྐྱེན་ལ་བརྟེན་དགོས་པར་
བཤད་མ་དགོས་སོ། ། དེ་ཁོ་ནའི་དབང་དུའང་མི་འགྲོ་སྟེ་སྤྱི་ཚོགས་འཚོ་བའི་
རྐྱེན་དེ་དག་དོན་དངོས་སུ་རྩོམ་པ་པོའི་མཛེས་རྟོག་གི་འདུ་ཤེས་དང་མཐུན་པ་
དང་ཡང་ན་དེའི་དབང་དུ་གྱུར་བའི་རང་བཞིན་ཅན་ཞིག་ཡིན། དེ་དག་
བསྟན་བཅོས་ཀྱི་བརྗོད་བྱ་དངོས་སུ་གྱུར་ཚེ་དེ་ཉིད་རྩོམ་པ་པོའི་ཆགས་སྡང་གི་
སེམས་དང་མཛེས་རྟོག་གི་འདུ་ཤེས་ཀྱི་རང་བཞིན་དུ་གྱུར་བས་འཚོ་བ་དངོས་ཀྱི་
གདོད་མའི་དོན་དང་ཧ་ཅང་ཐག་རིང་བར་འགྱུར། རྩོམ་པ་པོར་རང་མོས་ཀྱི་
དབང་སྟོབས་ཆེ་ཞིང་རང་རྟོགས་ཀྱི་འདུ་ཤེས་དང་རྟོག་སྣང་གི་འཆར་སྒོའི་བློ་
བཀོད་ཕུན་སུམ་ཚོགས་པར་ལྡན་ནོ། ། །
༣, བརྗོད་བྱའི་འདེམས་ལེན་ལ་ལྟ་བ་ཡང་དག་འཛིན་དགོས། རྩོམ་
པ་པོ་སོ་སོའི་འཚོ་བའི་ཉམས་མྱོང་གི་ལོ་རྒྱུས་མི་འདྲ་བས་གསར་རྩོམ་གྱི་རྩོམ་
གཤིས་ཀྱང་ཐ་དད་དུ་འགྲོ་བ་དང༌། རྩོམ་རིག་བསྟན་བཅོས་ཀྱི་བརྗོད་བྱའི་
འདེམས་ལེན་དང་བརྗོད་སྙིང་འདོན་སྟངས་ལའང་ཚུལ་སྣ་ཚོགས་འབྱུང་ངོ༌། །
སྤྱི་ཚོགས་འཚོ་བའི་སྣང་ཚུལ་བསམ་གྱིས་མི་ཁྱབ་སྟེ། དེ་བཞིན་ཀློག་མཁན་
རྣམས་ཀྱི་མཛེས་རྟོག་གཟིགས་ཞིབ་ཀྱི་མོས་སྤྲོ་ཡང་སྣ་ཚོགས་པར་མཆིས་པས་
རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་ཕུན་སུམ་ཚོགས་པར་བསྐྲུན་
210



དགོས་པར་གསལ། དེར་བརྟེན་རྩོམ་རིག་བསྟན་བཅོས་ཀྱི་མཚོན་བྱེད་རྣམ་
པའང་སྣ་ཚོགས་ཤིང་གསོན་ཉམས་ལྡན་པར་ སྤེལ་དགོས་པ་ནི་དུས་རབས་་་
གསར་བ་དང་ཀློག་མཁན་མང་ཚོགས་ཀྱི་དགོས་འདོད་ཡིན། སྤྱི་ཚོགས་འཚོ་
བའི་སྣང་ཚུལ་དང་ནང་དོན་ཇི་ལྟར་ཕུན་སུམ་ཚོགས་ཤིང་གསོན་ཉམས་ལྡན་ན་
རྩོམ་རིག་བསྟན་བཅོས་ཀྱི་མཚོན་བྱེད་ཀྱི་རྣམ་པའང་དེ་ལྟར་ཕུན་སུམ་ཚོགས་
པར་བསྐྲུན་དགོས། མེ་ཏོག་མཉམ་བཞད་ཀྱི་ཚུལ་དུ་རྩོམ་གསར་སྐྱེད་ཚལ་དུ་
བསྟན་བཅོས་ཀྱི་མེ་ཏོག་སྣ་ཚོགས་བཞད་དགོས་པ་ནི་སྤྱི་ཚོགས་དང་དངོས་ཡོད་
ཀྱི་དགོས་མཁོ་ཡིན། སྤྱི་ཚོགས་འཚོ་བའི་སྣང་ཚུལ་སྣ་ཚོགས་ལ་བླང་དོར་གྱི་
དབྱེ་བ་མེད་པར་བསྟན་བཅོས་སུ་བརྗོད་མི་འོས་པར་དེར་བླང་དོར་གྱི་དབྱེ་བ་
ཡང་དག་འབྱེད་དགོས་ཏེ། གསར་རྩོམ་གྱི་རང་བཞིན་དང་སྤུས་ཀ་གང་་་
ལེགས་ཀྱིས་མཐོ་རུ་སྤེལ་ཏེ་མང་ཚོགས་ཀྱི་ཉིན་རེ་བཞིན་གོང་དུ་འཕེལ་བཞིན་
པའི་མཛེས་རྟོག་གི་དགོས་འདོད་མ་ལུས་འཇོ་བར་བརྩོན་དགོས་སོ། །
བསྟན་བཅོས་ཀྱི་བརྗོད་བྱའི་ནང་དོན་ཕུན་ཚོགས་སུ་སྤེལ་བར་ཚད་དང་
རྣམ་གཞག་མེད་པ་ཞིག་མ་ཡིན་ཏེ། བརྗོད་བྱའི་རིགས་འདྲ་མིན་ལ་བདེན་
དངོས་ཀྱི་རང་བཞིན་དང་བསམ་པའི་དོན་སྙིང་དང་སྒྱུ་རྩལ་གྱི་རིན་ཐང་སོགས་
སོ་སོར་ལྡན་དགོས་པ་དང༌། དངོས་ཡོད་འཚོ་བའི་སྣང་ཚུལ་གྱི་རང་ངོས་ན་
བརྗོད་བྱའི་དོན་གྱི་བདེན་དངོས་རང་བཞིན་གྲུབ་ཡོད་ལ་དེ་དག་ལ་རིན་ཐང་
ཡོད་མེད་ཀྱི་ཁྱད་པར་ཆེ་སྟེ། དཔེར་ན་སྤྱི་ཚོགས་དང་འཇིག་རྟེན་གྱི་འགྱུར་
ལྡོག་ཆེན་པོ་དང་འཛམ་གླིང་གི་འགྱུར་ལྡོག་རླབས་པོ་ཆེ་མཚོན་པ་དང་བཟའ་
ཚང་ཕན་ཚུན་བར་གྱི་གོ་བརྡ་ལོག་པའི་ཁ་རྩོད་ཚིག་རྩོད་མཚོན་པའི་དོན་ཕྲན་
དང་ཁྱད་པར་ཤིན་ཏུ་ཆེ་བ་ལྟ་བུའོ། ། ཞིབ་ཚགས་སུ་བསྐྲུན་པའི་བརྐོས་རིས་
མཐེ་བོང་ཙམ་དང་ལོ་རྒྱུས་ཀྱི་བརྗོད་དོན་རླབས་ཆེ་བའི་སྙན་རྩོམ་གྱི་རིན་ཐང་
ཁྱད་པར་ཤིན་ཏུ་ཆེ་བ་གསལ། སྤྱིར་བརྗོད་བྱ་འཚོ་བའི་སྣང་ཚུལ་སྣ་ཚོགས་ལ་
རྩོམ་པ་པོ་དག་གིས་དངོས་ཡོད་སྤྱི་ཚོགས་འཚོ་བའི་བརྗོད་བྱ་རླབས་པོ་ཆེ་དག་
ལེགས་པར་བཟུང་སྟེ་ལོ་རྒྱུས་རང་བཞིན་གྱི་བརྗོད་སྙིང་འདོན་སྤེལ་བྱེད་དགོས་
211



ཐོག་རྒྱ་ཆེ་མི་དམངས་མང་ཚོགས་ཀྱི་སེམས་ཁམས་དང་འདུན་པ། རེ་བ་དང་
སྐྱིད་སྡུག་གི་འཚོ་བའང་མཚོན་དགོས་པ་དང་། དུས་རབས་གསར་བའི་སྒྱུ་
རྩལ་གྱི་རླབས་ཕྲེང་དྲག་ཏུ་འཕྱུར་བར་སྐུལ་ཞིང་བརྩོན་དགོས།
གཉིས། བརྗོད་སྙིང་བཤད་པ།
༡. བརྗོད་སྙིང་བྱ་བའི་གོ་དོན། བརྗོད་སྙིང་ལ་བརྗོད་བྱའི་སྙིང་བོའམ་
རྩ་བའི་བསམ་བློ་དང་ལྟ་བའང་ཟེར། དེ་ནི་རྩོམ་རིག་བསྟན་བཅོས་ཀྱི་སྒྱུ་རྩལ་
སྣང་བརྙན་ལས་མངོན་པར་མཚོན་པའི་རྩ་བའི་བསམ་བློའམ་བརྗོད་བྱའི་སྙིང་
བོ་ཡིན། བརྗོད་སྙིང་ནི་བསྟན་བཅོས་ཀྱི་སྲོག་ཤིང་དང་དམག་སྤྱི་ལྟ་བུའི་སྙིང་
པོ་ཡིན་ལ། རྩོམ་རིག་བསྟན་བཅོས་ལ་བརྗོད་སྙིང་རེ་ངེས་པར་དུ་ལྡན་དགོས་
ཏེ་ལ་ལ་མངོན་གསལ་དུ་ཐོན་པ་ལ་ལ་ཤུགས་བསྟན་དུ་ཐོན་པ། ལ་ལ་ ཁ་
གསལ་ཞིང་གོ་བདེ་བ། ལ་ལ་ཚིག་གི་ཤུགས་རྟོགས་ཀྱི་དོན་ཅུང་ཙམ་ཟབ་པ་
དང་གོ་དཀའ་བའི་ཁྱད་པར་ཤིན་ཏུ་ཆེའོ། །དོན་གྱི་བྱུང་བ་བརྗོད་པའི་རིགས་
ཀྱི་བསྟན་བཅོས་ཆེན་པོའི་བརྗོད་བྱར་འཚོ་བའི་ནང་དོན་རྒྱ་ཆེར་འདུས་པས།
བརྗོད་སྙིང་ཡང་དུ་མར་ངེས་པ་དང་། བསྟན་བཅོས་ཀྱི་བརྗོད་བྱའི་ནང་དོན་
ཡོངས་ལ་གཞིགས་ནས་དེ་ལས་བརྗོད་སྙིང་གཙོ་ཕལ་བར་མ་དུ་མར་འདོན་པ།
ལ་ལ་བརྗོད་བྱའི་རྒྱ་ཆེ་ཡང་གནད་གཅིག་ལ་ངེས་པས་བརྗོད་སྙིང་ཡང་གཙོ་བོ་
གཅིག་ཏུ་མངོན་པ་དང་། ལ་ལས་བརྗོད་སྙིང་ཕལ་བ་ཙམ་མངོན་པ་དང་།
སྤྱིར་བརྗོད་བྱ་དང་བརྗོད་སྙིང་གི་འབྲེལ་བ་སྡོང་བུའི་གཞུང་རྟ་དང་ཡན་ལག་ལྟ་
བུར་གནས། དེ་དག་ཕན་ཚུན་རྟེན་དང་བརྟེན་པའི་ཚུལ་གྱི་གཅིག་གྱུར་ཏུ་
འབྲེལ་བ་ཞིག་ཡིན། བརྗོད་སྙིང་ཕལ་བ་ལ་ལྟོས་བཅས་ཀྱི་རང་ཚུགས་ལྡན་ལ་
རྩ་བའང་བརྗོད་སྙིང་གཙོ་བོའི་དབང་དུ་འགྲོ་ཞིང་དེའི་ཆ་ཤས་ཙམ་དང་ཟུར་
གནས་ཀྱི་རམ་འདེགས་ཀྱི་རྣམ་པར་གྲུབ་ཡོད། བརྗོད་སྙིང་གཙོ་བོ་མངོན་
212



གསལ་དུ་ཐོན་ཞིང་དེའང་གཏིང་ཟབ་པ་དང་ཕུན་སུམ་ཚོགས་པའི་རང་བཞིན་
ལྡན།
༣. བརྗོད་སྙིང་གི་གྲུབ་ཚུལ། བརྗོད་སྙིང་ནི་རྩོམ་པ་པོའི་འཚོ་བའི་
ལག་ལེན་གྱི་ཉམས་མྱོང་དང་གསར་རྩོམ་གྱི་ལག་ལེན་དངོས་ལས་གྲུབ་པ་ཞིག་
ཡིན། དེའི་གྲུབ་ཚུལ་དངོས་ལ་གཤམ་གསལ་གྱི་བརྒྱུད་རིམ་གསུམ་མཆིས་ཏེ།
དང་པོ། བརྗོད་སྙིང་གི་མྱུ་གུ་བློར་ཐོག་མར་སྐྱེས་པ། རྩོམ་པ་པོས་འཚོ་བའི་
ལག་ལེན་གྱི་ཉམས་མྱོང་ནས་བརྗོད་འདོད་ཀྱི་སེམས་ཀུན་ནས་བསླངས་པ་དང་
རྟོག་སྣང་གི་འཆར་སྒོ་སྤེལ་ཏེ་སེམས་རྩེ་གཅིག་ཏུ་ཕྱོགས་ཏེ་ཆགས་སྡང་གི་སེམས་
ཀྱང་སྐྱེས་ཤིང་དེའི་ཤུགས་ཀྱིས་སྒྱུ་རྩལ་བསམ་གཞིགས་ཀྱི་བློ་སྒོ་ཕུན་སུམ་ཚོགས་
པར་འབྱེད་ཅིང་སྣང་བརྙན་སྣ་ཚོགས་བློ་བཟོ་དང་སྒྲོ་འདོགས་བྱེད་པ་དང་།
དེར་ཡང་བློ་དང་རིག་པས་རྟོག་དཔྱོད་ལ་བརྟེན་ནས་ངེས་ཤེས་རྣལ་མ་རྙེད་པའི་
ངང་གསར་རྩོམ་གྱི་སེམས་ཤུགས་ཇེ་དྲག་ཏུ་སྐྱེད་ཅིང་བརྗོད་འདོད་ཀྱི་བློ་དང་
འདུ་ཤེས་ལས་བརྗོད་སྙིང་མངོན་པར་འདོན་པ་ཐོག་མའི་ལས་ཀྱི་རྣམ་པའོ། །
གཉིས་པ། བརྗོད་སྙིང་ངོས་འཛིན་དང་ངོ་བོ་གཏན་འཁེལ་བྱེད་པ། བསྟན་
བཅོས་ཀྱི་བརྗོད་སྙིང་ནི་སྐད་ཅིག་གི་ཚོར་སྣང་དང་ཐོལ་བྱུང་གི་རྟོག་སྣང་ཙམ་
གྱིས་མི་འགྲུབ་སྟེ། རྩོམ་པ་པོས་རང་གི་འཚོ་བའི་ལག་ལེན་གྱི་ཉམས་མྱོང་དང་
ཉམས་རྟོགས་ཀྱི་རྒྱུས་ལ་མཛེས་རྟོག་གི་ལྟ་བ་དང་རྣམ་དཔྱོད་རིག་པའི་སྒོ་ནས་
དབྱེ་ཞིབ་ཡང་ཡང་བྱས་པ་མ་ཟད་དེར་རྟོག་སྣང་གི་འཆར་སྒོའི་བློ་བཟོ་ཕུན་
སུམ་ཚོགས་པར་སྤེལ་ཏེ་མཚོན་འདོད་ཀྱི་ལྐོག་གྱུར་རང་བཞིན་གྱི་བསམ་པའི་
དོན་ སྙིང་ དེ་ སྒྱུ་ རྩལ་ སྣང་ བརྙན་ གྱི་ སྲོག་ ཏུ་ སྦྱར་ཏེ་ མངོན་ པར་ འདོན་ པ།
བདེན་འཛིན་རྫུན་དོར་དང་རགས་འདོར་གཙང་ལེན་གྱི་སྒོ་ནས་སྙིང་བོ་རྣམས་
འཛིན་པ་དང་ཕྱི་ཤུན་རྣམས་སྤོང་པ། རྟགས་དང་མཚན་མ་དང་མིང་དང་ཐ་
སྙད་ཀྱི་སྦྱོར་བའི་ཐབས་ཤེས་ལ་བརྟེན་ནས་ལྐོག་གྱུར་ཏུ་གནས་པའི་འཚོ་བའི་
ཆོས་ཉིད་དང་བསམ་པའི་རང་བཞིན་གྱི་ལྟ་འདུན་རྣམས་མངོན་པར་འདོན་
དགོས་ཏེ། མིང་དང་ཐ་སྙད་ཀྱི་ཚིག་དོན་ལས་བརྗོད་བྱའི་ནང་དོན་རྣམས་
213



གཏིང་ཇེ་ཟབ་དང་ཇེ་རྒྱས་སུ་སྤེལ་བཞིན་བསྟན་བཅོས་ཀྱི་བརྗོད་བྱའི་སྙིང་པོ་
རིམ་བཞིན་མངོན་གསལ་དུ་འདོན་པ། དཔེར་ན་《 སྐྲ་དཀར་བུ་མོ》ཞེས་པའི་
གླུ་གར་བསྟན་བཅོས་དེའི་ཐོག་མའི་བརྗོད་སྙིང་ནི་བཀས་བཀོད་རྒྱུད་འཛིན་གྱི་
རྨོངས་དད་ལ་ངོ་ལོག་བྱེད་པ་ཞིག་ཡིན། ཕྱིས་སུ་སྤྱི་ཚོགས་རྙིང་བས་མི་འདྲེ་
རུ་བསྒྱུར་པ་དང་སྤྱི་ཚོགས་གསར་བས་འདྲེ་མིར་གྱུར་བའི་སྤྱི་ཚོགས་གསར་རྙིང་
གི་ཁྱད་པར་མཚོན་པའི་བརྗོད་སྙིང་གི་ཚད་དུ་བཙོ་སྦྱང་དང་མཐོ་རུ་བཏེགས་པ་
ལྟ་བུས་གོང་སྨོས་ཀྱི་དོན་རྣམས་གསལ་བར་བསྟན་པ་དང་། དེ་ཡང་རྩོམ་པ་
པོས་བརྗོད་སྙིང་འདོན་པར་སྤྱི་ཚོགས་འཚོ་བའི་སྣང་ཚུལ་ལ་ཡང་དང་ཡང་དུ་
རྟོག་དཔྱོད་བསམ་གཞིགས་དང་ཞིབ་འཇུག་བྱས་པའི་ལོ་རྒྱུས་ཀྱི་གོ་རིམ་གསལ་
བོར་བསྟན། གསུམ་པ། བརྗོད་སྙིང་སྒྱུ་རྩལ་སྣང་བརྙན་དུ་བསྐྲུན་ཏེ་མངོན་
པར་ མཚོན་པ། གོར་ཅིས་《 ན་གཞོན་རྩོམ་པ་པོ་རྣམས་ལ་གླེང་མོལ་བྱས་》
ཞེས་པར། “བརྗོད་སྙིང་ནི་རྩོམ་པ་པོའི་ཉམས་མྱོང་ལས་ཐོན་པ་དང་འཚོ་བ་
ལས་ཤུགས་སུ་བསྟན་པའི་བསམ་ཚུལ་ཞིག་ཡིན། དེ་ཡང་བག་ཉལ་གྱི་འདུ་
ཤེས་སུ་གནས་པ་ཙམ་ལས་མངོན་གསལ་དུ་གྲུབ་མེད། དེ་ཕྱིར་མངོན་པར་
འདོན་ཚེ་རྩོམ་པ་པོས་དེར་མཚོན་བྱེད་ཀྱི་རྣམ་པ་ཞིག་ཏུ་སྦྱོར་དགོས་པའི་འདོད་
པ་མངོན་པར་སྐྱེས་ངེས།”ཞེས་གོར་ཅི་ཡིས་བརྗོད་སྙིང་ཐོག་མར་རྩོམ་པ་པོའི་
འཚོ་བའི་ཉམས་མྱོང་ལས་བྱུང་བ་དང་མཐར་རྩོམ་པ་པོས་དེ་ལ་སྒྱུ་རྩལ་མཚོན་
སྟངས་ཀྱི་རྣམ་པ་ཞིག་ ཏུ་ མཚམས་སྦྱར་ནས་མངོན་པར་སྐྲུན་པའི་ཆོས་ཉིད་
གསལ་བོར་བསྟན། བརྗོད་སྙིང་ནི་རྩོམ་པ་པོས་ཐ་སྙད་ཀྱི་རྣམ་པར་བརྟེན་
ནས་ཐད་ཀར་བརྗོད་ནུས་པ་ཞིག་མ་ཡིན་པར་ངེས་པར་དུ་སྒྱུ་རྩལ་སྣང་བརྙན་
བྱེ་བྲག་པ་ཞིག་གསར་སྐྲུན་བྱེད་པའི་ཐབས་ཀྱིས་ཤུགས་བསྟན་དུ་མངོན་པར་
འདོན་དགོས་པ་ཞིག་ཡིན། བསྟན་བཅོས་ཀྱི་བརྗོད་སྙིང་ནི་རྩོམ་པ་པོའི་་་
མཛེས་རྟོག་གི་འདུ་ཤེས་དེ་སྒྱུ་རྩལ་བསམ་གཞིགས་ཀྱི་ལམ་ནས་སྣང་བརྙན་དུ་
གྲུབ་ཅིང་རྩོམ་རིག་བསྟན་བཅོས་ཀྱི་བརྗོད་བྱའི་སྲོག་དང་སྙིང་པོར་གྲུབ་པའི་
བསམ་བློའི་རང་བཞིན་ཞིག་ཡིན། དེ་ཡང་ཨུ་རུ་སུའི་རྩོམ་རིག་པ་སྙན་གྲགས་
214



ཅན་ཐོར་སུ་ཐེ་ཡི་《སླར་གསོན་》ཞེས་པའི་སྒྲུང་རྩོམ་རིང་མོ་དེ་རྩོམ་དུས་ཟིན་
བྲིས་སྔ་ཕྱི་ཐེངས་བཅུ་གཉིས་བཅོས་ཏེ་མཐར་ད་ལྟའི་བསྟན་བཅོས་ཀྱི་རྣམ་པ་
འདི་བསྐྲུན། ཐོག་མའི་བརྗོད་སྙིང་ནི་མི་སྣ་གཙོ་བོས་ཀུན་སྤྱོད་ཀྱི་སྟེང་ནས་
སྔོན་གྱི་ཉེས་བཅོས་ལ་འགྱོད་གཤགས་བྱེད་པ་མ་ཟད། རྗེས་སུ་དེ་ཧྲ་ཧོང་གོང་
མའི་སྲིད་དབང་སྒེར་གཅོད་ལམ་ལུགས་ཀྱི་ཉེས་མཚང་ཐེར་འདོན་གཏིང་ཟབ་
དང་ཁ་རྡུང་ཤུགས་དྲག་ཏུ་གཏོང་བའི་རང་བཞིན་དུ་དག་བཅོས་བྱས་པའི་ལོ་
རྒྱུས་ཉམས་མྱོང་ལས་བརྗོད་སྙིང་གི་གྲུབ་ཚུལ་ནི་རྩོམ་པ་པོས་འཚོ་བའི་ཉམས་
མྱོང་ལ་མུ་མཐུད་དུ་དཀའ་སྤྱད་སྡུག་རིས་ཀྱིས་འཚོལ་ཞིབ་དང་བསམ་གཞིགས་
གཏིང་ཟབ་བྱས་ཤིང་མཛེས་རྟོག་རིག་པའི་རྣམ་དཔྱོད་ཀྱི་རྩལ་ལ་བརྟེན་ནས་
གསར་སྐྲུན་གྱི་ལས་ཀ་དཀའ་ཚེགས་ཆེན་པོ་ཞིག་ཡིན་པར་གསལ་བོར་བསྟན།
དེ་ཡང་“ བརྗོད་སྙིང་སྔོན་དུ་འགྲོ་དགོས”ཞེས་པའི་ལྟ་བ་དེ་ནི་སྒྱུ་རྩལ་གྱི་ཆོས་
ཉིད་དང་འགལ་བའི་ནོར་འཁྲུལ་ཞིག་སྟེ་དེ་འཚོ་བ་དངོས་ཀྱི་ལག་ལེན་དང་
མཐུན་པའི་ལྟ་བ་ཞིག་མ་ཡིན་པར་འདུ་འཛིན་ཙམ་དུ་བཤད་པའི་སེམས་གཙོ་
རིང་ལུགས་ཀྱི་རྩོམ་འབྲིའི་ཁ་གཡེང་དུ་ངེས། བསྟན་བཅོས་ཀྱི་བརྗོད་བྱའི་
སྙིང་བོ་དང་རྩོམ་པ་པོའི་གསར་རྩོམ་གྱི་བསམ་ཚུལ་གཉིས་གཞི་མཐུན་ཞིག་མ་
ཡིན་ཏེ། རྩོམ་པ་པོའི་བསམ་པས་བསྟན་བཅོས་ཀྱི་བརྗོད་སྙིང་གི་བསམ་པ་ཁོ་
ནར་མི་འགྲུབ་སྟེ། གསར་རྩོམ་གྱི་བསམ་པ་ནི་རྩོམ་པ་པོ་གསར་རྩོམ་ལ་འཇུག་
པའི་གོང་དང་འཇུག་བཞིན་པའི་སྐབས་ཀྱི་ཁོ་ རང་ངོས་ཀྱི་བརྗོད་འདོད་ཀྱི་་
བསམ་པ་ཙམ་ཞིག་བརྗོད་སྙིང་དུ་གྲུབ་མི་སྲིད་དེ། བརྗོད་སྙིང་ནི་བསྟན་་
བཅོས་ཀྱི་བརྗོད་བྱའི་དངོས་པོའི་རྣམ་པ་དང་རང་བཞིན་སྒྱུ་རྩལ་སྣང་བརྙན་དུ་
བསྐྲུན་པའི་ཤུགས་ལས་ཐོན་པའི་བསམ་བློའམ་ལྟ་ཚུལ་ཞིག་ལ་བྱ་སྟེ། དེའི་སྔ་
ལོགས་ནི་རང་མོས་པའི་སེམས་ཤུགས་ཀྱི་རང་བཞིན་ཆེ་ལ་ཕྱི་ལོགས་སུ་གཞན་
ངོས་རང་བཞིན་གྱི་ཤུགས་ཆེ་བར་འདུག སྒྱུ་རྩལ་གྱིས་སྣང་བརྙན་ལ་བརྟེན་
ནས་སྤྱི་ཚོགས་འཚོ་བ་དང་སེམས་པའི་ཆགས་སྡང་མཚོན་ལ། དེ་ཡང་རྩོམ་པ་
པོའི་ཐོག་མའི་བསམ་འདུན་དང་སྒྱུ་རྩལ་སྣང་བརྙན་ལས་མངོན་པར་བསྟན་
215



པའི་བསམ་བློའམ་ལྟ་བ་དག་སྐབས་འགར་གཅིག་མཐུན་དུ་མི་འོང་སྟེ། སྣང་
བརྙན་རང་ལ་རང་ངོས་ཀྱི་ཆོས་ཉིད་ཅིག་མངའ་བས་རྩོམ་པ་པོའང་ཡུལ་གྱི་
དངོས་སྟོབས་ཀྱི་དབང་དུ་འགྲོ་དགོས་ཏེ། དཔེར་ན། ཚོ་ཞན་ཆིན་གྱིས་
“ བཀས་བཀོད་རྒྱུད་འཛིན་གྱི་ཁྱིམ་རྒྱུད་སླར་གསོ་བྱེད་པའི་བསམ་འདོད་་་་
བཅིངས་ཡོད་ལ། 《 ཐོག་ཁང་དམར་པོའི་རྨི་ལམ་》ཞེས་བྱ་བའི་སྒྲུང་དངོས་
ཀྱིས་བཀས་བཀོད་རྒྱུད་འཛིན་གྱི་ཁྱིམ་རྒྱུད་ཆེན་པོ་རྩ་བ་ནས་ཉམས་རྒུད་དུ་འགྲོ་
བའི་ལྡོག་མེད་ཀྱི་ཆོས་ཉིད་མཚོན་ཡོད་པ་ལྟ་བུ་དང་། དེ་ཡང་རྒྱུའི་ཉེ་རབས་
ཀྱི་ཟློས་གར་རྩོམ་པ་པོ་སྙན་གྲགས་ཅན་ཚོ་ཡུལ་གྱིས་བརྩམས་པའི་《 དྲག་ཆར་》
ཞེས་པའི་འཁྲབ་གཞུང་རྩོམ་ཚེ་བཀས་བཀོད་རྒྱུད་འཛིན་གྱི་ཁྱིམ་ཚང་ཆེན་པོའི་
ནག་ཕྱོགས་ཀྱི་ངན་མཚང་ཐེར་འདོན་བྱེད་པར་ཐོག་མ་ནས་བསམ་མེད་ལ།
རྗེས་སུ་ཁོང་གིས་གསར་རྩོམ་གྱི་ལག་ལེན་དངོས་ནས་རྟོག་དཔྱོད་ཞིབ་འཇུག་
བྱས་པས་བསྟན་བཅོས་ཀྱི་བརྗོད་སྙིང་སྔོན་ལས་ལྡོག་པར་གྱུར་བ་ལྟ་བུའོ། །
སྤྱིར་སྣང་བརྙན་གྱི་བསམ་བློ་དང་། གསར་རྩོམ་གྱི་དམིགས་འདུན་དང་་་་
བསྟན་བཅོས་ཀྱི་བརྗོད་སྙིང་བཅས་ཕན་ཚུན་གཅིག་མཐུན་དང་ཐ་དད་དུ་འགྲོ་
བའི་རང་བཞིན་ཅན་ཞིག་ཡིན་ཏེ། རྩོམ་རིག་གསར་རྩོམ་གྱི་ལག་ལེན་དུ་སྣང་
ཚུལ་འདྲ་མིན་དེ་རིགས་འབྱུང་ལ། རྩ་བའི་སྟེང་ནས་བཤད་ན་རྩོམ་པ་པོའི་
བསམ་པའམ་གསར་རྩོམ་གྱི་དམིགས་འདུན་ནི་བསྟན་བཅོས་ཀྱི་བརྗོད་སྙིང་
གྲུབ་བྱེད་ཀྱི་རྩ་བའི་ནུས་པ་དང་བསམ་པའི་རང་བཞིན་ཡིན་ལ་དེའང་གསར་
རྩོམ་གྱི་རང་ངོས་ན་ཡུལ་གྱི་གཞན་དབང་གི་ཤུགས་ལྟོས་བཅས་སུ་ཆེ་བར་མངའ་
བ་གསར་རྩོམ་གྱི་ཆོས་ཉིད་དོ། །
༣. བརྗོད་ སྙིང་ གི་ ལོ་ རྒྱུས་ རང་ བཞིན་ དང་ ཕྱོགས་ ལྷུང་ རང་ བཞིན།
བསྟན་བཅོས་ཀྱི་བརྗོད་སྙིང་ནི་རྩོམ་པ་པོའི་འཚོ་བའི་ཉམས་མྱོང་དངོས་ལས་
ཐོན་པའི་ཉམས་རྟོགས་དང་གསར་རྩོམ་ཀྱི་ལག་ལེན་ལས་ཐོན་པའི་འབྲས་བུ་
ཞིག་ཡིན། དེ་ལོ་རྒྱུས་ཀྱི་རྐྱེན་ངེས་ཅན་ཞིག་དང་རྩོམ་པ་པོའི་བསམ་པའི་
ལངས་ཕྱོགས་དང་ལྟ་བ་ངེས་ཅན་གྱི་དབང་དུ་འགྲོ་ངེས་པས་བསྟན་བཅོས་ཀྱི་
216



བརྗོད་སྙིང་ལའང་ལོ་རྒྱུས་རང་བཞིན་དང་བསམ་པའི་ཕྱོགས་ལྷུང་གི་རང་་་་
བཞིན་ལྡན། རྩོམ་རིག་བསྟན་བཅོས་ཀྱི་བརྗོད་བྱར་གྱུར་པའི་སྤྱི་ཚོགས་འཚོ་
བའི་རང་བཞིན་ནི་དུས་རབས་མི་འདྲ་བའི་དབང་གིས་བརྗོད་སྙིང་ཡང་ཐ་དད་
དུ་ཐོན་ཞིང་། རྩོམ་མཁན་གྱི་རང་གཤིས་ཀྱང་ལོ་རྒྱུས་ཀྱི་གནས་ཚུལ་དང་
བསྟུན་ནས་ཕྱོགས་ལྷུང་ངེས་ཅན་དུ་ངེས་ཤིང་དུས་རབས་དང་ལོ་རྒྱུས་ཀྱི་དབང་
དུ་འགྲོ་དགོས་པས་“ རྟག་བརྟན་འགྱུར་མེད་ཀྱི་བརྗོད་སྙིང”ཞིག་ གཞི་ནས་
འབྱུང་མི་སྲིད་དོ། ། རྩོམ་པ་པོ་རྣམས་ལོ་རྒྱུས་ཀྱི་དུས་སྐབས་ངེས་ཅན་ཞིག་
ཏུ་འཚོ་ཞིང་གནས་པས་དེའི་བསམ་པ་དང་ལྟ་བའང་དུས་རབས་དང་ལོ་རྒྱུས་ཀྱི་
དབང་དུ་འགྲོ་ངེས་པ་དང་། སྤྱི་ཚོགས་ཀྱི་ཁོར་ཡུག་ངེས་ཅན་ཞིག་སྟེ། གྲུལ་
རིམ་དང་ཚོགས་ཁག་དང༌། ཆོས་ལུགས་དང་མཛེས་རྟོག་གི་ལྟ་བ། ཡུལ་
སྲོལ་གོམས་གཤིས་སམ་ཆབ་སྲིད་ལམ་ལུགས་བཅས་ཀྱི་སྤྱི་ཚོགས་རང་བཞིན་གྱི་
དབང་དུ་འགྲོ་ངེས་པས་བསྟན་བཅོས་ཀྱི་བརྗོད་སྙིང་དེ་ལས་མ་འདས་པར་སྤྱི་
ཚོགས་ལོ་རྒྱུས་ཀྱི་ལངས་ཕྱོགས་དང་ལྟ་ བསམ་གྱི་ཕྱོགས་ལྷུང་ངེས་ཅན་པའི་
དབང་དུ་འགྲོ་བར་སྨོས་མ་དགོས་སོ། ། གྲལ་རིམ་ཁག་གི་རྩོམ་པ་པོ་རྣམས་
འཚོ་བའི་སྣང་ཚུལ་ཕལ་ཆེར་གཅིག་མཐུན་དུ་སྣང་ལ་སོ་སོའི་གྲལ་རིམ་གྱི་ལངས་
ཕྱོགས་དང་ཁེ་ཕན་མི་འདྲ་བས་གདེང་འཇོག་དང་ལྟ་བ་ཐ་དད་དུ་འབྱུང་ངེས་
པ་ནི་འཇིག་རྟེན་འཚོ་བའི་ཆོས་ཉིད་དངོས་སོ། །
གསུམ།
བརྗོད་སྙིང་དང་བརྗོད་བྱའི་འབྲེལ་བ་བཤད་པ།
སྤྱིར་བསྟན་བཅོས་ཀྱི་བརྗོད་བྱའི་སྙིང་བོ་དང་བརྗོད་བྱ་གཉིས་དབྱེར་
མེད་དུ་འབྲེལ་བའི་ཕུང་པོ་ཞིག་ཡིན། དེ་ཡང་བརྗོད་བྱ་ནི་བརྗོད་སྙིང་འགྲུབ་
བྱེད་ཀྱི་དངོས་རྒྱུའམ་མཚོན་བྱེད་ཀྱི་གཞི་ཡིན་ལ། བརྗོད་སྙིང་བརྗོད་བྱའི་
དོན་རྣམས་ཀྱི་ཤུགས་སུ་གནས་པའི་སྲོག་ལྟ་བུའི་སྙིང་བོ་ཡིན། བརྗོད་སྙིང་
217



གིས་བརྗོད་བྱའི་དོན་གྱི་བཀོད་པ་ལ་ཁ་ལོ་དང་དབང་མངའ་བའི་དམག་སྤྱི་ལྟ་
བུ་སྟེ། ཐོག་མར་བརྗོད་བྱ་འདེམས་འཛིན་དང༌ སྡུད་ལེན། ཕྱོགས་ སྡོམ།
སྒྲིག་སྦྱོར་བཅས་བྱེད་པའི་དམིགས་བྱའི་རྩ་བ་ཡིན་ཏེ། གལ་སྲིད་བརྗོད་སྙིང་
གི་སྲོག་གིས་མ་བཟུང་ན་བརྗོད་བྱའི་དོན་རྣམས་སྙིང་བོ་མེད་པའི་རྡོ་ཆག་བཙན་
བསྒྲིགས་ཀྱི་འགལ་ཕུང་ཞིག་ཏུ་འབྱུང་ངོ༌། ། གསར་རྩོམ་ལ་འཇུག་ཚེ་བརྗོད་
བྱའི་དོན་གྱི་འདེམས་འཛིན་དང་བརྗོད་སྙིང་བཙོ་སྦྱང་བྱེད་པ་དམ་པོར་འབྲེལ་
ཏེ་བརྗོད་བྱའི་དོན་རྒྱ་ཆེར་སྡུད་ལེན་དང་བརྗོད་སྙིང་གཏིང་ཟབ་ཏུ་འདོན་པ་ནི་
གསར་རྩོམ་ལ་འཇུག་སྐབས་ངེས་པར་དུ་བརྩི་སྲུང་བྱེད་དགོས་པའི་རྩ་བའི་རྣམ་
གཞག་ཞིག་ཡིན། བརྗོད་སྙིང་དང་བརྗོད་བྱའི་འབྲེལ་བའི་སྐོར་ གྱི་རྣམ་་་་་
གཞག་ལ་ད་དུང་ནན་གྱིས་བརྗོད་དགོས་པ་ཞིག་ནི་བརྗོད་བྱའི་དོན་གྱིས་བརྗོད་
སྙིང་ལ་ཁ་ལོ་བྱེད་པར་སྨྲ་བའི་ཕྱོགས་རིས་དང་གུ་དོག་གི་ནོར་འཁྲུལ་དེ་རྣམ་
པར་སྤོང་དགོས་ཏེ། སྤྱི་ཚོགས་འཚོ་བའི་སྣང་ཚུལ་མཐའ་དག་ནི་བརྗོད་བྱ་
ཡིན་ལ་དེའི་རང་ངོས་ན་སྒྱུ་རྩལ་གྱི་ངོ་བོ་དང་རང་བཞིན་གྲུབ་མེད་ཅིང་དེའང་
བརྗོད་སྙིང་འགྲུབ་བྱེད་ཀྱི་རྩ་བའི་རྨང་གཞི་ཡིན། བརྗོད་སྙིང་ནི་བརྗོད་བྱ་
ངེས་ཅན་གྱི་དོན་ལ་བརྟེན་ནས་མངོན་པར་མཚོན་དགོས་པས་བསྟན་བཅོས་ཀྱི་
བརྗོད་བྱའི་དོན་གྱི་ངོས་ནས་བརྗོད་སྙིང་ལ་ཁ་ལོ་བྱེད་པའི་ནུས་པ་ངེས་ཅན་
ཞིག་འདོན་པར་སུས་ཀྱང་བསྙོན་དུ་མེད། དེར་བརྟེན་བརྗོད་བྱའི་ནང་དོན་
ལ་འགྱུར་ལྡོག་བྱུང་ཚེ་བརྗོད་སྙིང་ལའང་ལྟོས་བཅས་ཀྱི་འགྱུར་ལྡོག་འབྱུང་ངེས།
བརྗོད་བྱའི་དོན་ཁོ་ནས་བརྗོད་སྙིང་ལ་ཁ་ལོ་བྱེད་མི་སྲིད་དེ། བརྗོད་སྙིང་ལ་
ཕྱི་སྤྱི་ཚོགས་འཚོ་བའི་སྣང་ཚུལ་གྱི་རྐྱེན་དང་རྩོམ་པ་པོའི་བསམ་པའི་ཆགས་སྡང་
དང་མཛེས་རྟོག་གི་ལྟ་བ་སོགས་ཀྱི་བསམ་བློའི་རང་བཞིན་གྱི་ཤུགས་རྐྱེན་ཤིན་ཏུ་
ཆེ་སྟེ། རྩོམ་པ་པོས་ཐོག་མར་ཅི་ཞིག་འབྲི་བ་དང་ཚུལ་ཇི་ལྟར་དུ་འབྲི་བར་
བསམ་བློ་རྒྱ་ཆེར་གཏོང་བ་དང་། བརྗོད་བྱའི་དོན་རྣམས་ཀྱི་བཀོད་སྒྲིག་ཀྱང་
རྩོམ་མཁན་གྱི་བསམ་བློ་དང་མཛེས་རྟོག་གི་ལྟ་བའམ་རིན་ཐང་གི་ལྟ་བའི་དབང་
དུ་འགྲོ་དགོས་པར་སྨོས་མ་དགོས།
218



དེར་བརྟེན་བརྗོད་བྱའི་དོན་དངོས་ གཅིག་ལས་བརྗོད་སྙིང་ཐ་དད་དུ་
འདོན་ཏེ། བརྗོད་བྱའི་དོན་དང་བརྗོད་སྙིང་གི་འབྲེལ་བ་གཙོ་བོ་རྩོམ་པ་པོའི་
བསམ་པ་དང་ལྟ་བར་རག་ལས་ཏེ། བརྗོད་སྙིང་བརྗོད་བྱའི་དོན་གྱི་རང་ངོས་
ནས་མ་གྲུབ་པར་རྩོམ་པ་པོས་བརྗོད་བྱའི་དོན་དངོས་ལ་བརྟེན་ནས་མངོན་པར་
འདོན་པའམ་རྙེད་པ་ཞིག་སྟེ། རྩོམ་པ་པོའི་བསམ་ པའི་ རང་བཞིན་དང་
མཛེས་རྟོག་གི་ལྟ་བས་ཁ་ལོ་དང་དབང་བྱེད་པས། བརྗོད་བྱ་རྒྱ་ཆེ་བར་བྲིས་
ཀྱང་བརྗོད་སྙིང་རྒྱ་ཆེར་ངེས་མི་ངེས་གང་རུང་འབྱུང་ངོ༌། ། བརྗོད་བྱའི་དོན་
ཆུང་ཡང་བརྗོད་སྙིང་རྒྱ་ཆེར་འདོན་ནུས་པ་ལྟ་བུ། དེ་དག་གི་གནད་ནི་རྩོམ་
པ་པོའི་རྣམ་དཔྱོད་ཀྱི་རིག་པའི་རྩལ་དང་སྒྱུ་རྩལ་གྱི་སྦྱོང་སྟོབས་སོགས་ཀྱི་ཡུལ་
ཅན་གྱི་བསམ་པ་དང་རིག་པའི་སྟོབས་ལ་རག་ལས་པར་འདུག་གོ །
གཉིས་པ།
མི་སྣ་དང་ཁོར་ཡུག་བཤད་པ།
གཅིག
མི་སྣ།
༡. མི་སྣ་ནི་རྩོམ་རིག་གིས་བརྗོད་པར་བྱ་བའི་ཡུལ་གཙོ་བོ་ཡིན། མི་ནི་
དོན་གོ་ཞིང་སྨྲ་ཤེས་པའི་རང་བྱུང་དང་སྤྱི་ཚོགས་ཀྱི་རྐྱེན་ལས་བྱུང་བའི་སེམས་
ཅན་ཁྱད་པར་བ་ཞིག་སྟེ། བློ་དང་རིག་པ་ལྡན་ལ་གསར་སྐྲུན་གྱི་ནུས་སྟོབས་
ཆེ་བའི་རླབས་ཆེ་ཞིང་ངོ་མཚར་བའི་རང་བཞིན་དང་ཡོན་ཏན་ཁྱད་དུ་འཕགས་
པ་ཞིག་ཡིན། རྩོམ་རིག་སྒྱུ་རྩལ་གྱིས་སྤྱི་ཚོགས་འཚོ་བ་མཚོན་པའི་བརྗོད་བྱའི་
ཡུལ་གཙོ་བོ་སྤྱི་ཚོགས་ཀྱི་ཚོགས་མི་རྣམས་ཡིན། སྤྱི་ཚོགས་ནི་མི་རྣམས་ཐུན་
མོང་གི་ཐོན་སྐྱེད་དང་འཚོ་གནས་ཀྱི་འབྲེལ་བའི་ཚོགས་པ་ཐུན་མོང་བའི་རྣམ་
པའམ་ལོ་རྒྱུས་རང་བཞིན་ཅན་ཞིག་ཡིན། མི་ཕན་ཚུན་བར་གྱི་འབྲེལ་བའི་
རང་བཞིན་ལས་སྤྱི་ཚོགས་ཀྱི་ངོ་བོ་གྲུབ་ལ་སྤྱི་ཚོགས་ཀྱི་ངོ་བོ་དང་གནས་ཚུལ་
219



བརྗོད་ན་ཐོག་མར་མི་ཕན་ཚུན་བར་གྱི་འབྲེལ་བ་བརྗོད་པ་ལས་འགོ་རྩོམ་དགོས་
ཏེ། མི་ནི་རྩོམ་རིག་གི་བརྗོད་བྱའི་ལྟེ་བའི་གནས་སུ་གྱུར་བར་སྨོས་མ་དགོས།
མི་ནི་རྩོམ་རིག་གསར་རྩོམ་གྱི་བརྗོད་བྱའི་ཡུལ་དངོས་ཡིན་ལ་རྩོམ་རིག་གསར་
རྩོམ་གྱིས་ཞབས་འདེགས་ཞུ་སའི་ཡུལ་དངོས་ཀྱང་ཡིན། ཨུ་རུ་སིའི་རྩོམ་རིག་
པ་གོར་ཅིས་ “ རྩོམ་རིག་ནི་མི་གཤིས་ཀྱི་རིག་པ་ཞིག་ཡིན”ཞེས་གསུངས་པས་
རྩོམ་རིག་གི་མི་གཤིས་རང་བཞིན་གསལ་བོར་བསྟན། བོད་དང་ཀྲུང་ཕྱིའི་
རྩོམ་རིག་ལོ་རྒྱུས་ལ་མཚོན་ན། རྩོམ་རིག་བསྟན་བཅོས་ཡོད་ཅོག་ནི་མི་སྣ་ཆེ་
གེ་མོའི་ལོ་རྒྱུས་སམ་གཏམ་རྒྱུད་དག་ཏུ་ངེས་ཏེ། དཔེར་ན། གླིང་རྗེ་གེ་སར་
རྒྱལ་བོའི་སྒྲུང་ལྟ་བུར་གཙོ་བོ་གེ་སར་རྒྱལ་བོ་དང་ཨ་ཁུ་ཁྲ་རྒན་དང༌། མ་བཞི་
ཁྲོ་ཐུང༌། རྒྱ་ཚ་ཞལ་དཀར་སོགས་ཀྱི་མི་སྣའི་སྣང་བརྙན་རབས་དང་རིམ་པ་
དང་དེ་དག་གི་ལོ་རྒྱུས་དང་གཏམ་རྒྱུད་ལས་མ་འདས་པ་ལྟ་བུའོ། ། དེ་ཡང་
རྒྱའི་ 《 སྐུ་དཀར་བུ་མོ་》ཞེས་པའི་གླུ་གར་ལས་“སྤྱི་ཚོགས་རྙིང་བས་མི་འདྲི་རུ་
བསྒྱུར་བ་དང་སྤྱི་ཚོགས་གསར་བས་འདྲེ་མི་ལ་བསྒྱུར་བའི་བརྗོད་སྙིང་མཚོན་
པར་བུ་མོ་ཞིས་ཨུར་བྱ་བའི་བུད་མེད་ཅིག་གི་སྡུག་བསྔལ་མྱངས་པའི་གནས་ཚུལ་
བརྗོད་པ་ལྟ་བུའོ། ། །
བསྟན་བཅོས་ལ་ལར་མི་སྣ་དངོས་སུ་མ་བྲིས་རུང་ལྷ་འདྲེ་དང་སྲོག་ཆགས་
སྣ་ཚོགས་ཀྱི་གཟུགས་དང་རྣམ་པར་བསྒྱུར་ཏེ་དངོས་དོན་སྤྱི་ཚོགས་འཚོ་བའི་མི་
སྣ་སྣ་ཚོགས་ཀྱི་མི་གཤིས་རང་བཞིན་མཚོན་པ་ལྟ་བུ་སྟེ། དཔེར་ན་《རྒྱལ་པོ་རཱ་
མ་ཡ་ཎའི་གཏམ་རྒྱུད་》ཀྱི་སྤྲེལ་ཧ་ནུ་མན་ཐ་ལྟ་བུས་གནའ་རབས་ཀྱི་ངལ་རྩོལ་
མི་དམངས་ཀྱི་ཐུན་མོང་གི་བློ་གྲོས་དང་། རྣམ་དཔྱོད་རིག་པའི་མཐུ་སྟོབས་ཀྱི་
ནུས་པ་དང་ཕུགས་བསམ་མཚོན་པ་དང་《བྱ་སྤྲེལ་གཏམ་རྒྱུད་》ལྟ་བུས་འཇིག་
རྟེན་འཚོ་བའི་མི་ཕན་ཚུན་བར་གྱི་འགལ་འདུ་དང་རྩོད་གླེང་སོགས་བསྡུས་
བརྗོད་ཀྱི་ཚུལ་དུ་བྱ་དང་སྤྲེལ་དང་རི་བོང་སོགས་རི་དྭགས་སྣ་ཚོགས་ཀྱི་རྣམ་
པར་སྦྱར་ཏེ་མཚོན་པ་སྟེ་འཇིག་རྟེན་འཚོ་བའི་སྣང་ཚུལ་དང་ལྐོག་གྱུར་རང་
བཞིན་གྱི་ཆོས་ཉིད་མཚོན་པ་མ་ཟད། མཐུན་སྒྲིལ་བདེ་འཇགས་ཡོང་བའི་
220



བདེ་སྐྱིད་ཀྱི་འཚོ་བའི་ཕུགས་བསམ་ཤུགས་རྟོགས་སུ་མཚོན་པ། མི་སྣ་དངོས་
སུ་མ་བྲིས་བར་ནང་སེམས་ཀྱི་འགྱུར་བ་བརྗོད་པའི་སྙན་རྩོམ་དང་ཡུལ་ལྗོངས་
གནས་བསྟོད་ཀྱི་སྙན་རྩོམ་སོགས་སུའང་མི་སྣ་དངོས་སུ་བྲིས་མེད་ཀྱང་རྩོམ་པ་པོ་
རང་གི་ནང་སེམས་ཀྱི་འགྱུར་བ་བརྗོད་པར་བརྟེན་སྐྱེས་བོ་ཀུན་གྱི་ནང་སེམས་ཀྱི་
ཆགས་པ་དང་སྡང་བའི་སེམས་བྱུང་མངོན་པར་མཚོན་པའོ། །
༢. མི་སྣའི་གཤིས་རྒྱུད་རིས་སུ་ཐོན་པར་འབྲི་བ་ནི་དོན་བརྗོད་རྩོམ་རིག་
གི་གསར་རྩོམ་གྱི་གནད་ཡིན། །
དོན་གྱི་བྱུང་བ་བརྗོད་པའི་རྩོམ་རིག་གི་བརྗོད་བྱའི་ནང་དོན་གྱི་གྲུབ་ཆ་ལ་
མི་སྣ་དང་གཏམ་རྒྱུད་ཀྱི་བྱུང་རིམ། ཁོར་ཡུག་བཅས་ཏེ། དེ་ཡང་མི་སྣ་དང་
བྱུང་རིམ་གཉིས་ཀྱི་འབྲེལ་བ་ལ་གང་གཙོ་བོ་དང་གང་ཕལ་བ། གང་གིས་གང་
ལ་ཁ་ལོ་བྱེད་པ་དང་གང་ནི་གང་གི་དབང་དུ་འགྲོ་བ་སོགས་ཀྱི་གནད་དོན་ལ་
གནའ་ནས་ད་ལྟའི་བར་དུ་ལྟ་བ་མི་མཐུན་ཏེ། དེ་ནི་རྩོམ་རིག་སྒྱུ་རྩལ་གྱི་
མཛེས་རྟོག་གི་ལྟ་བ་དང་སྒྱུ་རྩལ་ལོ་རྒྱུས་ཀྱི་ལྟ་བའི་རྐྱེན་ལས་བྱུང་བའི་སྒྱུ་རྩལ་གྱི་
ལྟ་བའི་ཁྱད་ཆོས་ཤིག་ཡིན་པར་གསལ། གནའ་དུས་སུ་རྩོམ་རིག་གསར་རྩོམ་
གྱིས་གཏམ་རྒྱུད་ཀྱི་བྱུང་རིམ་གྱི་བཀོད་སྒྲིག་གནད་དུ་འཛིན་ལ་མི་སྣའི་བྱ་སྤྱོད་
དང་དོན་བྱུང་གི་ཚུལ་བྱེ་བྲག་པ་རིས་འབྲི་བྱེད་པ་གནད་དུ་འཛིན། བྱུང་རིམ་
གྱི་བཀོད་པ་མི་སྣའི་སྣང་བརྙན་སྐྲུན་བྱེད་ཀྱི་རྟེན་དང་རྐྱེན་དུ་བཟུང་སྟེ་དོན་གྱི་
བྱུང་རིམ་བཀོད་སྒྲིག་བྱེད་པ། ཡཱ་ལེ་སི་ཏོད་ཀྱི་《སྙན་ངག་རིག་པ་》ཞེས་པའི་
སྙན་གཞུང་དུ་གནའ་བོའི་དུས་སུ་དོན་གྱི་བྱུང་བ་བརྗོད་བྱའི་གཙོ་བོར་འཛིན་ལ་
མི་སྣ་ཕལ་བར་འཛིན་པའི་རྩོམ་རིག་གི་ལྟ་བ་དེ་ གསལ་བོར་བསྟན་ཡོད་དེ།
ཁོང་གི་དགོངས་དོན་ལ་སྐྱོ་བའི་ཟློས་གར་གྱི་གྲུབ་ཆ་ལ་“ བྱུང་རིམ་གྱི་གལ་ཆེ་
བའི་ གནས་ ནི་ དོན་ གྱི་ བྱུང་ བའི་ བཀོད་ སྒྲིག་ དངོས་ སོ། །” ཞེས་ པ་ དང་།
“བྱུང་རིམ་ནི་སྐྱོ་བའི་ཟློས་གར་གྱི་རྩ་བའི་གཞི་དང་སྲོག་ལྟ་བུ་ཡིན། མི་སྣའི་
གཤིས་རྒྱུད་ཕལ་བ་ཡིན”ཞེས་པ་དང༌། “དེ་ཡང་སྐྱོ་བའི་ཟློས་གར་ལ་བྱ་སྤྱོད་
ཀྱི་ཉམས་མེད་ན་ཟློས་གར་དུ་མི་རུང་སྟེ། གཤིས་རྒྱུད་མ་བྲིས་རུང་སྐྱོ་བའི་
221



ཟློས་གར་ལ་མི་གནོད་དོ། །”ཞེས་གསུངས་པ་ལྟ་བུ་དང་། དེ་ཡང་གནའ་
བའི་རོ་མའི་སྙན་ངག་སྨྲ་བ་ཧོ་རཱ་སི་དང་རྗེས་བྱུང་གི་གནའ་དཔེ་རིང་ལུགས་
གསར་མའི་རྩོམ་སྟངས་ཀྱི་སྲོལ་འབྱེད་མཁན་པུ་ཝ་རོ་སོགས་ཀྱིས་ཡཱ་ལེ་སུ་ཏོད་
ཀྱི་དགོངས་དོན་དེ་ལག་ལེན་དངོས་ནས་སྔར་ལས་ལྷག་པར་དར་རྒྱས་སུ་སྤེལ་
ཡོད། །
རྩོམ་རིག་བྱུང་འཕེལ་གྱི་ལོ་རྒྱུས་ཀྱི་རྒྱུན་ད་ལྟའི་དུས་སུ་བརྒྱུད་ཚེ་གནའ་
རབས་ཀྱི་རྩོམ་སྲོལ་ལ་མགོ་མཇུག་ལོག་པའི་འགྱུར་ལྡོག་བྱུང་ཡོད་དེ། སྔོན་མི་
སྣའི་སྣང་བརྙན་གྱི་གསར་སྐྲུན་ཕལ་བར་བརྗོད་པ་ད་ལྟར་གཙོར་འཛིན་པ་དང་།
སྔོན་གཙོར་བརྗོད་པའི་དོན་གྱི་བྱུང་རིམ་ད་ལྟར་ཕལ་བར་བརྗོད་པ། ད་ལྟར་
མི་སྣའི་རང་གཤིས་ཀྱི་ཉམས་ཐོན་པའི་ སྣང་བརྙན་ གྱི་གསར་སྐྲུན་རྩོམ་རིག་
གསར་རྩོམ་གྱི་ལྟེ་བའི་གནད་དུ་འཛིན་པ་དང་དོན་གྱི་བྱུང་རིམ་གྱི་བཀོད་སྒྲིག་
དེ་ངེས་པར་དུ་ མི་སྣའི་སྣང་བརྙན་ གསར་ སྐྲུན་ལ་ཞབས་འདེགས་བྱེད་པའི་་
མཐུན་རྐྱེན་དུ་སྤྱོད་པ་ཙམ་ལས་རང་ཚུགས་ཟིན་པའི་གཏམ་རྒྱུད་ཀྱི་གཞི་མའི་
གནས་སུ་འཛིན་པའི་ལོ་རྒྱུས་དེ་འདས་སོང་བར་གསལ།
དེར་བརྟེན་ཨུ་རུ་སིའི་རྩོམ་རིག་གཞུང་ལུགས་པ་ ཁྲར་ནེ་ཞེ་ ཧྥུ་སུ་ ཅིས་
“ མིའི་སེམས་ཁམས་ལ་ངེས་ཤེས་ཡང་དག་ཅིག་སྐྱེས་དགོས་པ་མ་ཟད་དེའི་ལྐོག་
གྱུར་གྱི་གསང་བ་མངོན་འདོན་བྱེད་མཁས་པར་བྱེད་དགོས”ཞེས་རྩོམ་པ་པོ་
རྣམས་ཀྱིས་མི་གཤིས་ཀྱི་ནང་སེམས་ཀྱི་ལྐོག་གྱུར་གྱི་གནས་ལ་རྟོག་ཅིང་དཔྱོད་
དགོས་པ་དང་དེའི་རང་གཤིས་སུ་གྱུར་བའི་ནང་སེམས་ཀྱི་འགྱུར་བ་དང་དེའི་
ལྐོག་གྱུར་གྱི་གསང་བ་མངོན་པར་མཚོན་མཁས་དགོས་པའི་དུས་རབས་གསར་
བའི་གསར་རྩོམ་གྱི་ཁྱད་ཆོས་དང་འོས་འགན་གསལ་དུ་བསྟན། མི་སྣའི་་
གཤིས་རྒྱུད་རིས་ སུ་ ཐོན་པར་འབྲི་བ་རྩོམ་རིག་གསར་རྩོམ་གྱི་རྣམ་གཞག་གི་
གནད་དུ་འཛིན་པ་ནི་རྩོམ་རིག་གསར་རྩོམ་གྱི་ཉམས་རྟོགས་ཀྱི་རིག་པ་ཆ་ཡོངས་
སུ་རྫོགས་པའི་མཚོན་རྟགས་ཡིན། དེ་ཡང་ཡོ་རོབ་གླིང་དུ་དར་བའི་མི་གཤིས་
རིང་ལུགས་ཀྱི་དར་ཆ་བསྒྲེངས་ཏེ་རྩོམ་རིག་སྒྱུ་རྩལ་སླར་གསོ་གསར་སྤེལ་གྱི་རིག་
222



གནས་གསར་བས་རྩོམ་རིག་ལ་སྐྱེ་སྟོབས་ཀྱི་དཔལ་སྟེར་བ་དང་ལོ་རྒྱུས་ཀྱི་དུས་
ཡུན་རིང་པོར་དཀའ་སྤྱད་སྡུག་རུས་དང་འབད་བརྩོན་གྱིས་མི་གཤིས་ཀྱི་རང་
བཞིན་ལ་ཟམ་མ་ཆད་པར་རྟོག་དཔྱོད་ཞིབ་འཇུག་དང་འཚོལ་ཞིབ་བྱས་པས་
རང་རྟོགས་སད་པ་དང་བློ་གྲོས་རྒྱས་པར་སྐུལ་ལྕག་བཏང་བ་ལ་གྲུབ་འབྲས་བླ་
ན་མེད་པ་ཐོབ་ཡོད། མི་ཞེས་པའི་“འཇིག་རྟེན་གྱི་བདག་པོ་དང་སྐྱེ་དངོས་
ཀུན་གྱི་མཆོག་གི་ལྷ་”ཞེས་ཧྲ་ཁུ་སུ་ཕད་རཱས་བསྔགས་བརྗོད་ཀྱི་སྙན་ཚིག་བཀྲོལ་
བ་དང་དེས་ཀྱང་རྩོམ་རིག་གསར་རྩོམ་གྱི་གནད་ས་མིའི་རང་ངོས་སུ་བབས་པའི་
ལོ་རྒྱུས་ཀྱི་འཕེལ་རྒྱས་ལ་བསྟོད་གླུ་བླངས་སོ། ། དུས་རབས་བཅུ་དགུ་བའི་་་
མཐའ་དཔྱོད་དངོས་ཡོད་རིང་ལུགས་ཀྱི་རྩོམ་རིག་མཁན་པོ་རྣམས་ཀྱིས་ཁོ་ཚོའི་
འོད་སྟོང་འབར་བའི་མཛད་རྗེས་ཀྱིས་རྩོམ་རིག་གི་མཁའ་དབྱིངས་ལ་འོད་སྣང་
འཚེར་བའི་སྐར་ཚོགས་ལྟ་བུའི་དཔེར་མཚོན་མི་སྣའི་སྣང་བརྙན་རབས་དང་
རིམ་པ་གསར་སྐྲུན་མཛད། རང་རེའི་བོད་ལ་མཚོན་ན་《 རྗེ་བཙུན་མི་ལ་རས་
པའི་རྣམ་ཐར་》ལྟ་བུའི་སྒྱུ་རྩལ་བསྟན་བཅོས་དུ་མར་མི་སྣའི་གཤིས་རྒྱུད་རིས་
ཐོན་དུ་འབྲི་བའི་ཐོག་མའི་སྲོལ་བཏོད་ཡོད།
སྔོན་གྱི་སྐྱེས་རབས་གཏམ་རྒྱུད་ལ་སོགས་པའི་དོན་གྱི་བྱུང་རིམ་གསར་
རྩོམ་གྱི་གནད་དུ་འཛིན་པའི་གཏམ་རྒྱུད་དང་སྒྲུང་རྩོམ་རྣམས་ནི་“བམ་བརྒྱ་
བཀླགས་ན་དབྱངས་གཅིག་དང་མི་སྣ་སྟོང་ལ་ཞལ་གཅིག་”ལྟ་བུའི་ལྷ་སྐུ་འབྲི་
སྟངས་ཀྱི་གཟུགས་རིས་ཀྱི་རྗེས་སུ་འགྲོ་བར་བཀག་པ་དང༌། དཀར་ཕྱོགས་མི་
སྣ་བྲིས་ཚེ་བཟང་ཁོ་ཐག་དང་ནག་ཕྱོགས་ཀྱི་མི་སྣ་བྲིས་པར་ངན་ཐག་ཆོད་དུ་
འབྲི་བའི་སྲོལ་རྒྱུན་གྱི་གོམས་སྲོལ་གྱི་རྒྱ་ལས་ཐར་བའི་མི་སྣའི་ནང་སེམས་ཀྱི་
གཤིས་རྒྱུད་ཕྲ་ཞིབ་ཏུ་རིས་བྲིས་བྱས་ཏེ་སྒྲུང་རྩོམ་གྱི་གསར་རྩོམ་ལ་སྒྱུ་རྩལ་གྱི་ཚེ་
སྲོག་ གསར་བའི་དཔལ་ཡིན་བྱིན། ནང་སེམས་རྒྱུད་ཀྱི་ངང་ཚུལ་འབྲི་བའི་
སྒྲུང་རྩོམ་དང་གཏམ་རྒྱུད་ཀྱི་བྱུང་རིམ་ཙམ་འབྲི་བའི་སྒྲུང་རྩོམ་གཉིས་བསྡུར་ན།
སྔ་མ་དེའི་མཛེས་རྟོག་གི་རིན་ཐང་ཚད་མཐོན་པོར་སླེབས་ཡོད། དེས་མི་
གཤིས་ཀྱི་ངོ་མཚར་ བའི་ རང་བཞིན་མངོན་པར་ཕྱིའི་རྐྱེན་གྱིས་ཟུག་གཟེར་་་་
223



བསླངས་པ་ཙམ་གྱིས་ཡིད་ཚིམ་དུ་འཇུག་པའི་དམིགས་པ་ཐབས་སྡུག་པ་ཞིག་མ་
ཡིན་པར་ཆགས་པ་དང་སྡང་བ་ཉམས་སུ་མྱོང་བའི་སྒོ་ནས་མི་གཤིས་ཀྱི་ཆགས་
སྡང་གི་སེམས་ཉམས་སུ་མྱོང་བས་ཡིད་ཀྱི་འདོད་པ་འཇོ་བའི་མཛེས་རྟོག་མཐུན་
སྣང་གི་བློ་སྐྱེས་པར་སྐུལ་བ་དམིགས་སུ་འཛིན་ནོ། ། གཤིས་རྒྱུད་ཀྱི་ངང་ཚུལ་
བྲིས་པའི་དེང་རབས་ཀྱི་སྒྲུང་རྩོམ་གསར་བས་མི་གཤིས་ཀྱི་ཕུན་སུམ་ཚོགས་པའི་
རང་བཞིན་དང་སྣང་ཚུལ་སྣ་ཚོགས་ལ་འཚོལ་ཞིབ་བྱས་ཏེ་ནང་སེམས་ཀྱི་ལྐོག་
གྱུར་དང་བག་ཉལ་གྱི་གསང་བའི་འཇིག་རྟེན་གྱི་གཏིང་མངོན་པར་འདོན་ཞིང་
མཚོན་པར། སེམས་ ཁམས་ དབྱེ་ཞིབ་རིག་པ་དང་ སེམས་རྒྱུན་གྱི་བབ་ལ་་་
བསྟུན་པའི་ཐབས་ཤེས་ཀྱིས་བག་ལ་ཉལ་བའི་འདུ་ཤེས་ཀྱི་ཁམས་མངོན་པར་
རིག་པས་རྟོག་དཔྱོད་དང་ཐབས་ཤེས་སྣ་ཚོགས་སྤྱོད་ངོ༌། ། དེ་མཚོན་བྱེད་ཀྱི་
ཐབས་ལ་རྣམ་པ་གཉིས་ཏེ། གཅིག་ནི་ཟམ་མ་ཆད་པར་སྲོལ་རྒྱུན་གྱི་དོན་གྱི་
བྱུང་བ་བརྗོད་པའི་ཚུལ་བཞིན་གཤིས་རྒྱུད་ཀྱི་སེམས་ལྟེ་བར་བཟུང་སྟེ་དོན་གྱི་
བྱུང་བའི་གོ་རིམ་ལ་སྦྱར་ཏེ་རིས་སུ་འབྲི་བར་བརྟེན་མི་སྣའི་སེམས་རྒྱུན་རང་
ངོས་ ནས་ རང་ མོས་ སམ་ རང་ བཞིན་ དུ་ མངོན་ པར་ སྤེལ་ བ། དཔེར་ ན།
དབང་ཤེས་ཀྱི་མངོན་ཚུལ་དང་འཕྲུལ་སྣང་། སྐད་ཅིག་མའི་འདུ་ཤེས་ཙམ་
དང་རྨི་ལམ་སོགས་ཀྱི་འཕྲུལ་སྣང་ལ་སོགས་པའི་སྒོ་ནས་ནང་སེམས་ཀྱི་གསང་བ་
མངོན་པར་འདོན་པ། གཞན་ཞིག་ནི་སྲོལ་རྒྱུན་གྱི་དོན་གྱི་བྱུང་བ་བརྗོད་པའི་
སྒྲིག་སྲོལ་རྣམ་པར་སྤངས་ཏེ་མི་སྣའི་སེམས་བྱུང་གི་འགྱུར་བའི་རྒྱུན་ལྟར་རིས་
འབྲི་བྱེད་པ་གཙོར་བཟུང་ནས་མཛེས་རྟོག་གི་ཆོས་ཉིད་དང་མཐུན་པར་མཚོན་
ནོ། ། དེ་ལ་སེམས་རྒྱུན་རང་བཞིན་གྱི་སྒྲུང་རྩོམ་ཡང་ཟེར། མདོར་ན་སྒྲུང་
རྩོམ་དེ་དག་ནི་ལྐོག་གྱུར་རང་བཞིན་ནམ་ནང་སེམས་ཀྱི་རང་བཞིན་གྱི་གསང་བ་
མཚོན་པ་ཞིག་ཡིན། དེ་ཡང་རྩོམ་རིག་སྒྱུ་རྩལ་གྱི་འཕེལ་ཕྱོགས་དང་དེང་གི་
དུས་རབས་ཀྱི་མི་གཤིས་རང་བཞིན་སྒྱུ་རྩལ་གྱི་འཇིག་རྟེན་དུ་མངོན་པར་རིག་
པའི་སྲོལ་གསར་བ་ཞིག་འབྱེད་པར་ངེས་སོ། །
༣. མི་སྣའི་རང་གཤིས་རྣམ་པ་གཅིག་དང་རྣམ་པ་དུ་མར་ངེས་པའི་སྣང་
224



བརྙན་བསྐྲུན་དགོས། མི་སྣའི་རང་གཤིས་རྣམ་པ་གཅིག་ལ་ངེས་པ་ནི་མི་སྣའི་
བསམ་འདུན་དང་འདུ་ཤེས་ཐུན་མོང་མ་ཡིན་པའི་རང་གཤིས་ཁྱད་པར་བ་ལ་
གཞིགས་ནས་གསར་དུ་བསྐྲུན་པའི་མི་སྣའི་སྣང་བརྙན་དང་དེའི་རང་གཤིས་ལ་
ཟེར། གཤིས་རྒྱུད་དེ་ལ་ཐུན་མོང་མ་ཡིན་པའི་རང་གཤིས་ཀྱི་ཁྱད་ཆོས་གཞན་
ལས་ལྷག་པར་ཁོ་རང་གཅིག་པོར་མངའ་བའི་རང་བཞིན་ལ་བྱའོ། ། དཔེར་ན་
དཔའ་ཞིང་མཛངས་པ་ལ་གླིང་རྗེ་གེ་སར་རྒྱལ་བོ་དང་། བྱམས་དང་སྙིང་རྗེ་
ཅན་ལ་རྒྱལ་བོ་དྲི་མེད་ཀུན་ལྡན། གཉེན་ལ་གཅེས་ཤིང་དགྲ་ལ་སྡང་བ་མྱང་
ཚ་དཀར་རྒྱུན། གཡོ་སྒྱུ་ཕྲ་མ་ཅན་མ་བཞི་ཁྲོ་ཐུང་། དཔའ་དང་རྩལ་གྱི་ཡང་
རྩེར་སོན་པ་རྒྱལ་བོ་རཱ་མ་ཡ་ཎ། བློ་དང་རིག་པ་མཆོག་ཏུ་གྱུར་བ་ལ་མགར་
སྟོང་བཙན་ཡུལ་བཟུང་ལྟ་བུ་སོགས་སོ། །
གཤིས་རྒྱུད་རིགས་གཅིག་ལ་ངེས་པའི་མི་སྣ་ནི་ཕུགས་བསམ་གྱི་ཚུལ་དུ་
བསྐྲུན་པའི་མཛེས་རྟོག་གི་དཔེ་བྱེད་དུ་བཀོད་པ་ཞིག་ཡིན། དེའི་དགེ་མཚན་
ནི་དུས་དང་རྣམ་པ་ཀུན་ཏུ་མི་སྣའི་རང་གཤིས་གཅིག་ཏུ་ངེས་ཤིང་བརྟན་ཆགས་
འགྱུར་མེད་ཀྱི་རང་བཞིན་མངོན་པར་གསལ་བས་ཀློག་མཁན་ལ་རྟོགས་སླ་ཞིང་
ཡིད་ལ་འཛིན་བདེ་བ་མ་ཟད། ཀློག་མཁན་རྣམས་ཀྱི་རང་སྣང་གི་མཛེས་རྟོག་
གི་ཕུགས་བསམ་མི་སྣ་དེའི་སྟེང་ནས་མངོན་པར་འགྱུར་ཐུབ་ལ་དགོས་འདོད་རེ་
བཅོལ་ཞུ་བར་མཛེས་རྟོག་གི་ཕན་ཡོན་ཤིན་ཏུ་ཆེ་བས་ཆབ་སྲིད་དང་ཀུན་སྤྱོད་
དང་སྤྱི་ཚོགས་བཅས་ཀྱི་ཕུགས་བསམ་དང་དམིགས་འདུན་དེ་ལས་མངོན་པར་
འགྱུར་བ་དང་ཡང་ན་དེ་ལ་རེ་བཅོལ་ཞུ་བར་བྱེད་དོ། །
ལུའུ་ཞུན་གྱིས་ལིའུ་པེའི་བྱམས་བརྩེ་ཐལ་དྲགས་པ་དང་ཀྲོའུ་གོ་ལིང་གི་བློ་
རིག་རྣོ་ཐལ་ཆེ་བར་མཐའ་དཔྱད་པའི་སྒོ་ནས་གཅིག་ནི་བཅོས་མའི་ཚུལ་དུ་གྱུར་
བ་དང་གཅིག་ནི་མི་མ་ཡིན་དུ་གྱུར་བས་མིའི་རང་གཤིས་དངོས་སྟོང་བར་གྱུར་
སོང་ཞེས་གསུངས་པ་ལྟ་བུ། མཛེས་རྟོག་རིག་པའི་སྟེང་ནས་བཤད་ན་དེ་དག་
ལ་བདེན་དངོས་ཀྱི་མཛེས་པའི་དགེ་མཚན་ཤོར་སོང་བར་སྣང་།
འོན་ཏེ་གཤིས་རྒྱུད་རིགས་གཅིག་ལ་ངེས་པའི་མི་སྣའི་སྣང་བརྙན་ལའང་
225



ཐུན་མོང་མ་ཡིན་པའི་མཛེས་རྟོག་གི་དོན་སྙིང་དང་ཁྱད་ཆོས་ལྡན་ཏེ་གཤིས་རྒྱུད་
རིགས་གཅིག་ལ་ངེས་པའི་སྣང་བརྙན་ལ་མཛེས་རྟོག་གི་དཔལ་དང་རིན་ཐང་
ལྡན་པས་སྔར་བཞིན་གློག་མཁན་རྣམས་ཀྱི་ཡིད་དབང་རྣམ་པར་འགུགས་ནུས།
མི་སྣའི་རང་གཤིས་གཅིག་ལ་ངེས་པའི་སྣང་བརྙན་ལས་ལར་མི་གཤིས་ཀྱི་ཐུན་
མོང་གི་ནང་སེམས་ཀྱི་མཛེས་སྡུག་དང་རྣམ་དཔྱོད་རིག་པའི་མཐུ་རྩལ་དཔའ་
སྟོབས་མངོན་པའི་མཛེས་པའི་ཉམས་ཐོན་པར་གསལ། གཤིས་རྒྱུད་རིགས་དུ་
མར་ངེས་པའི་མི་སྣ་ནི་གཤིས་ཀའི་སྒྲིག་སྦྱོར་དུ་གཤིས་རྒྱུད་དུ་མ་གཅིག་གྱུར་དུ་
སྤེལ་བའི་སྒོ་ནས་མི་སྣའི་སྣང་བརྙན་གྱི་རང་གཤིས་ཕུན་སུམ་ཚོགས་པར་སྐྲུན་
པའི་སྣང་བརྙན་སྐྲུན་སྟངས་ཤིག་ཡིན། དེས་འཚོ་བ་དངོས་ཀྱི་ཚུལ་བཞིན་མི་
སྣའི་སྣང་བརྙན་ལ་མངོན་ལྐོག་བཟང་ངན་དྲང་གཡོ་བྱམས་རྩུབ་གཉོམ་བཙན་
ལ་སོགས་པའི་གཤིས་ཀ་ཕུན་སུམ་ཚོགས་ཤིང་གསོན་ཉམས་ལྡན་པར་བསྐྲུན་
ཅིང་མངོན། མར་ཁེ་སིས་མི་རྣམས་ནི་ལོ་རྒྱུས་ཀྱི་ཆ་རྐྱེན་ངེས་ཅན་ཞིག་ལ་
འབྲེལ་བའི་སྐྱེ་བོ་དག་ཡིན་པས། བསམ་བློ་སྨྲ་བའི་འདོད་པ་ལྟར་དྲི་མས་མ་
གོས་པའི་རང་བཞིན་ཅན་ཞིག་མ་ཡིན་ལ་མིའི་རང་གཤིས་ཀྱང་རང་བཞིན་ལྷན་
སྐྱེས་སུ་གྲུབ་པའི་སྤྱི་མཚན་གྱི་དངོས་པོ་ཞིག་གཏན་ནས་མ་ཡིན་ཏེ། སྤྱི་ཚོགས་
ཀྱི་འབྲེལ་བ་ ཐམས་ཅད་ཀྱི་སྤྱི་མཚན་ཞིག་ཡིན་ཞེས་ གསུངས་ པ་ལྟ་བུ། སྤྱི་
ཚོགས་ཀྱི་འབྲེལ་བ་ནི་དྲ་རྒྱ་ལྟ་བུའི་སྤྱི་འབྲེལ་སྣ་ཚོགས་ཀྱི་འབྲེལ་ ཐག་གྲངས་
ལས་འདས་པར་འབྲེལ་ཡོད་པས། མི་སྣའི་ གཤིས་ རྒྱུད་ཀྱི་མ་ལག་ཀྱང་དེ་་
བཞིན་དུ་འབྲེལ་བ་ སྣ་ ཚོགས་ཀྱི་ རང་བཞིན་ཅན་ཞིག་ཡིན་པས། འཚོ་བ་་
དངོས་ཀྱི་སྤྱི་ཚོགས་འབྲེལ་ བ་སྣ་ཚོགས་ ཀྱིས་མི་རྣམས་ཀྱི་བསམ་བློ་དང་ རང་
གཤིས་ལ་རྐྱེན་དང་ཁ་ལོ་བྱེད་བཞིན་ཡོད་པས་མི་རྣམས་ཀྱང་སྤྱི་ཚོགས་འབྲེལ་བ་
སྣ་ཚོགས་ཀྱི་དབང་དུ་མི་འགྲོ་བའི་རང་དབང་མེད་དོ། །
གཤིས་རྒྱུད་ཀྱི་རྙོག་འཛིང་རང་བཞིན་ནི་མི་གཤིས་ཀྱི་རྩ་བའི་རང་བཞིན་
དང་ཁྱད་ཆོས་ཐུན་མོང་མིན་པ་ཞིག་ཡིན། དེར་བརྟེན་གནའ་བོའི་ཀུ་རུ་སུའི་
མཚན་ཉིད་རིག་པ་པས་ཁྱོད་ཀྱིས་ཁྱོད་རང་ངོ་ཤེས་པར་གྱིས་ཤིག་ཅེས་མི་རྣམས་
226



ལ་བླ་མེད་ཀྱི་བསླབ་བྱ་གདམས་ཡོད། ཧྥ་རན་སུའི་རྩོམ་རིག་པ་ཆེན་མོ་བུས་
ཁུ་ཐུ • ཡུ་གོ་ཡིས་ནམ་མཁའི་དབྱིངས་ལྟར་ཡངས་ཤིང་རྒྱ་ཆེ་བ་ནི་མི་རྣམས་ཀྱི་
སེམས་ཁམས་ཡིན། ཞེས་བསྔགས་བརྗོད་བྱས་པ་དང་། འཇར་མན་གྱི་མཚན་ཉིད་
རིག་པ་བ་ཆེན་མོ་ཧེ་གོར་གྱིས། ཕུན་སུམ་ཚོགས་པའི་གཤིས་རྒྱུད་ཀྱི་རང་
བཞིན་ནི་ཕུགས་བསམ་གྱི་རང་བཞིན་གྲུབ་པའི་ཆ་གཙོ་བོར་འདོད་པ་མ་ཟད་
རིགས་པའི་གཞུང་ལུགས་ཀྱི་སྟེང་ནས་གཏན་འཁེལ་བྱས་ཡོད། སྐབས་འགར་
རང་གི་སྨྱུག་རྩེ་ལས་ཐོན་པའི་མི་སྣ་དེ་དུས་རབས་ཀྱི་བསམ་འདུན་སྒྲོག་པའི་ཡོ་
བྱད་དུ་སྤྱོད་མཁན་ཞི་ལེ་ཡིས་ རིགས་ པའི་གཞུང་ལུགས་ཀྱི་སྟེང་ནས་མི་སྣའི་
གཤིས་རྒྱུད་ཀྱི་རྣམ་པ་རྐྱང་བ་འབྲི་བར་ཁོང་གིས་གལ་སྲིད་རང་གིས་གསོན་
ཉམས་ལྡན་པའི་མི་སྣ་ཞིག་འབྲི་བའི་དབང་དུ་བཏང་ན་ཆེས་ངན་དགུ་ཚང་བའི་
གདུག་རྩུབ་ཅན་རྐྱང་རྐྱང་དུ་འབྲི་མི་རུང་སྟེ་མི་གང་ལ་མཚོན་ན་ངན་པ་ཐ་ཤལ་
བ་ཞིག་ཡིན་རུང་རྒྱུད་ན་འཇིག་རྟེན་བྱེད་པོའི་གྲིབ་གཟུགས་ལྟ་བུའི་ལེགས་ཆ་
ཞིག་ཅིས་ཀྱང་ལྡན་པར་ངེས་པས། ཤ་ཁྲག་གི་ལུས་ཕུང་ལ་ཚེ་སྲོག་གི་དཔལ་
དང་ ལྡན་ པའི་མི་སྣ་སྐྱེས་སྟོབས་ ཀྱི་དཔལ་ དང་ ལྡན་ པ་ ཞིག་ འབྲི་དགོས་ན།
ངེས་པར་དུ་མི་སྣའི་རང་གཤིས་ཕུན་སུམ་ཚོགས་ཤིང་རྙོག་འཛིང་ཅན་དུ་རིས་
འབྲི་བྱེད་དགོས་སོ་ཞེས་གསུངས་པ་ལྟ་བུའོ། །
གོང་སྨོས་ཀྱི་མཁས་པའི་གསུང་ལས་མི་གཤིས་ཀྱི་རང་བཞིན་ནི་ལྐོག་གྱུར་
རྙོག་འཛིང་གི་རང་བཞིན་ཞིག་ཡིན་པས་རྩོམ་རིག་སྒྱུ་རྩལ་དུ་མི་སྣའི་སྣང་བརྙན་
བཞེངས་སྐྲུན་ལ་བརྟེན་ནས་མི་གཤིས་ཀྱི་རང་བཞིན་དངོས་གསོན་ཉམས་ལྡན་
པར་མཚོན་ཅི་ཐུབ་བྱེད་དགོས་པ་དང་། ལྷག་པར་དུ་ནང་སེམས་ཁམས་ཀྱི་
སྣང་ཚུལ་སྣ་ཚོགས་ལ་བརྟེན་ནས་བག་ཉལ་ལྐོག་གྱུར་བའི་རང་བཞིན་རྟགས་
མཚན་གྱི་དཔེ་ལ་སྦྱར་ནས་མཚོན་པར་བརྩོན་དགོས་སོ། ། དཔེར་ན། མ་
བཞིའི་ཁྲོ་ཐུང་ལྟ་བུར་གཞུང་དྲང་ལ་གཡོ་སྒྱུའང་ཆེ་བ། ལ་རྒྱ་ཆེ་ལ་ནང་ཡང་
རུལ་བ། རང་རློམ་རང་མཐོང་ཆེ་ལ་བློ་ཁོག་དོག་པ། བློ་རིག་ཆེ་ལ་གླེན་
རྟགས་ཀྱང་ཆེ་བ་ལ་སོགས་པའི་ནང་འགལ་གྱི་རང་བཞིན་སྣ་ཚོགས་རིས་སུ་ཐོན་
227



པར་བྲིས་ན་མི་སྣའི་ནང་སེམས་ཀྱི་འགྱུར་བའི་རང་བཞིན་མངོན་པར་མཚོན་
ཐུབ་ཅིང་མི་སྣའི་རང་གཤིས་ཕུན་སུམ་ཚོགས་ཤིང་གསོན་ཉམས་ལྡན་པར་ཐོན་
ངེས། མི་སྣའི་རང་གཤིས་ཀྱི་ཁྱད་ཆོས་རྣམས་སྤྱི་ཚོགས་ཀྱི་འབྲེལ་བའི་རྐྱེན་སྣ་
ཚོགས་ལ་འབྲེལ་ནས་ཕྱོགས་སོ་སོ་ནས་མངོན་པ་དང་དེའི་ཟ་ཟུར་ཚང་མ་མཚོན་
ཐུབ་པར་རིས་འབྲི་བྱེད་དགོས། །
མི་སྣའི་རང་གཤིས་སྣ་མང་ཅན་དུ་བསྐྲུན་པར་རང་གཤིས་ཀྱི་གཞི་གཅིག་
ཏུ་ཡོང་བའི་སྒོ་ནས་གཤིས་ཀའི་ཕྱོགས་སོ་སོ་དུས་དང་གནས་ཀྱི་རྐྱེན་ལ་བརྟེན་
ནས་མངོན་པར་མཚོན་དགོས། རང་གཤིས་སྣ་མང་ཅན་དུ་འབྲི་བར་གཅིག་
གྱུར་གཙོ་ཁྲིད་ཀྱི་གཤིས་ཀའི་གཞུང་རྒྱུད་དེ་མངོན་གསལ་དུ་ཐོན་དགོས། མི་
རྣམས་ནི་རང་གཤིས་ཀྱི་བདག་ཉིད་ཅན་ཞིག་ཡིན་ལ་སྒྱུ་རྩལ་བསྟན་བཅོས་ཀྱིས་
ཀྱང་དེ་བཞིན་དུ་རང་གཤིས་ཅན་དུ་མི་སྣའི་སྣང་བརྙན་སྐྲུན་པར་རང་གཤིས་ཀྱི་
ཁྱད་ཆོས་ཕུན་སུམ་ཚོགས་པ་ གཅིག་ གྱུར་ དང་འོས་མཐུན་ དུ་བསྐྲུན་དགོས།
གལ་སྲིད་རང་གཤིས་སྣ་མང་དུ་སྦྱོར་བའི་གཞི་གཅིག་གྱུར་འོས་མཐུན་དུ་བཀོད་
མ་ཐུབ་ན་སྣ་མང་གི་རང་བཞིན་དེ་དག་ཐ་དད་དང་འགལ་ཕུང་དུ་འབྱུང་ངེས་
ཤིང་སྲན་ཕུང་ལ་བེར་ཀ་བཞིན་སྙིང་པོ་མེད་པར་སོ་སོར་ཐོར་ཉེན་ཆེའོ། །དེར་
བརྟེན་རང་གཤིས་སྣ་མང་ཅན་དུ་སྦྱོར་བའི་མི་སྣའི་སྣང་བརྙན་སྐྲུན་ཚེ་ཁོ་བོའི་
རང་གཤིས་ཀྱི་གཞུང་རྒྱུད་དངོས་ལ་གཞིགས་ཏེ་དེའི་ཕྱོགས་སོ་སོའི་ཁྱད་ཆོས་སྣ་
ཚོགས་ལ་དབྱེ་ཞིབ་དང་རིགས་འབྱེད་ནན་ཏན་བྱས་ཏེ་ཕན་ཚུན་བར་གྱི་ལྐོག་
གྱུར་རང་བཞིན་ནང་འབྲེལ་ཕྲ་མོ་བཙལ་ནས་རྟེན་འབྱུང་དང་རྒྱུ་འབྲས་ཀྱི་རྣམ་
གཞག་ལྟར་གཞི་གཅིག་ཏུ་གཅིག་གྱུར་ཡོང་བར་སྒྲིག་སྦྱོར་བྱེད་དགོས། རང་
གཤིས་ཀྱི་གཞུང་རྒྱུད་གཅིག་ལ་གཤིས་ཀའི་ཁྱད་ཆོས་སྣ་ཚོགས་རྩིབས་མདའི་
ཚོགས་རྩིབས་རྟེན་དུ་འདུ་བ་བཞིན་གཅིག་མཐུན་དུ་འབྲེལ་ཞིང་འདུས་ པའི་
རྩོད་སྒྲུབ་རང་བཞིན་དུ་སྒྱུ་རྩལ་སྣང་བརྙན་གྱི་རང་གཤིས་ཕུན་སུམ་ཚོགས་ཤིང་
གསོན་ཉམས་ལྡན་པར་བསྐྲུན་དགོས། །
228



གཉིས།
ཁོར་ཡུག
ཁོར་ཡུག་ཅེས་པ་ལ་རང་བྱུང་ཁོར་ཡུག་དང་སྤྱི་ཚོགས་ཁོར་ཡུག་གཉིས་ཏེ།
དེ་ནི་མི་སྣ་འཚར་ལོངས་བྱུང་སའི་སྤྱི་ཚོགས་ལོ་རྒྱུས་ཀྱི་གནས་ཚུལ་དང་འཚོ་
གནས་ཀྱི་ཡུལ་གྲུ་བྱེ་བྲག་པའི་གནས་བཀོད་ལ་ཟེར། སྤྱིར་མི་རྣམས་སྤྱི་ཚོགས་
དང་རང་བྱུང་གི་དུས་དང་གནས་ངེས་ཅན་གྱི་ཁོར་ཡུག་ཏུ་འཚོ་ཞིང་གནས་
དགོས་པ་མ་ཟད་ཕན་ཚུན་རྟེན་འབྲེལ་གྱི་ཚུལ་དུ་འབྲེལ་ཞིང་རྐྱེན་བྱེད་བཞིན་དུ་
གནས་པས་མིའི་རང་གཤིས་དང་བསམ་པའི་འདུ་ཤེས་ལ་དེ་དག་གིས་རྐྱེན་དང་
ཁ་ལོ་བྱེད་དོ། ། མི་སྣའི་སྣང་བརྙན་རང་གཤིས་ཅན་དང་གསོན་ཉམས་ལྡན་
པར་འབྲི་དགོས་ན་སྤྱི་ཚོགས་དང་རང་བྱུང་གི་འཚོ་གནས་ཁོར་ཡུག་གི་རྐྱེན་
རྣམས་མི་སྣའི་སྣང་བརྙན་སྐྲུན་བྱེད་ཀྱི་རྒྱུ་རྐྱེན་དུ་བརྟེན་ནས་འབྲི་དགོས་ཏེ།
དེ་ནི་རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་གྱི་གྲུབ་ཆ་གཙོ་བོ་ཞིག་
ཡིན།
༡. ཁོར་ཡུག་རིས་ སུ་ ཐོན་པར་འབྲི་བའི་རྣམ་ པའི་རིགས་བཤད་པ།
རང་བྱུང་ཁོར་ཡུག་རིས་སུ་ཐོན་པར་འབྲི་བ། མི་ནི་རང་བྱུང་གི་འཇིག་རྟེན་
གྱི་ ཁམས་ ཆེན་ པོར་ རྟེན་ ཞིང་ གནས་ པའི་ བདག་ ཉིད་ ཅན་ ཞིག་ ཡིན་ ཞིང་།
དེའི་བདག་པོའི་ཚུལ་དུའང་མངོན་ཏེ་ཕྱི་སྣོད་ཀྱི་འཇིག་རྟེན་ལ་ནང་བཅུད་
སེམས་ཅན་གྱིས་བློ་དང་རིག་པས་བསྒྱུར་བཅོས་བྱས་ཤིང་། ལག་ལེན་གྱི་གོ་
རིམ་ནང་དུ་མི་རྣམས་ཀྱིས་ཕྱི་སྣོད་འཇིག་རྟེན་ཀྱི་ཁམས་རང་གི་ཚེ་སྲོག་གིས་མ་
བཟུང་བའི་ལུས་ཀྱི་ཆ་ཤས་ཤིག་ཏུ་བརྩིས་ཏེ་མཐོང་སྣང་ཆེན་པོ་བྱེད་པ་མ་ཟད།
ནང་སེམས་ཀྱི་འཇིག་རྟེན་མཚོན་བྱེད་ཀྱི་རྟགས་དང་མཚན་མའི་དཔེར་སྤྱོད་པ་
དང༌། རང་བྱུང་ཁོར་ཡུག་གི་སྣང་ཚུལ་སྣ་ཚོགས་རྩོམ་རིག་བསྟན་བཅོས་ཀྱི་
བརྗོད་བྱར་བཟུང་སྟེ་དངོས་པོའི་སྣང་ཚུལ་གྱི་རྣམ་པ་རིས་སུ་ཐོན་པར་བྲིས་ཏེ་
229



རྩོམ་ པ་ པོའི་ བསམ་ བློ་ དང་ བརྗོད་ སྙིང་ མཚོན་ བྱེད་ དུ་ བརྟེན་ ཅིང་ སྤྱོད་དེ།
དཔེར་ན་འཆར་ཁའི་མཚམས་སྤྲིན་དམར་པོའི་མཛེས་མདངས་དང་། པདྨོའི་
མཚོ་ལ་ཉི་གཞོན་རྒོད་པའི་དཔལ་ཡོན། གཡོ་མེད་རི་རྒྱལ་ལྷུན་པོའི་བརྗིད་
ཉམས། ཟབ་ཅིང་གཏིང་བའི་རྒྱུ་མཚོ་ཆེན་པོའི་རྔམ་བརྗིད་དང་། མཐའ་
ཡས་རྩྭ་ཐང་ཆེན་པོའི་མཛེས་སྡུག་དང་རྒྱ་རྫོང་ནགས་ཀྱི་གཟི་ཉམས། འཇའ་
ཚོན་སྣ་ལྔའི་མཛེས་རིས་དང་དཔྱིད་ཀྱི་རྒྱལ་མོའི་མགྲིན་འགྱུར་ལ་སོགས་པའི་
རང་བྱུང་ཁམས་ཆེན་པོའི་མཛེས་སྡུག་གི་སྣང་ཚུལ་མཐའ་ཡས་པས་སྐྱེ་བོ་ཀུན་གྱི་
ཡིད་དབང་ཕྲོགས་པ། རྒྱ་ནག་པ་འཇམ་དབྱངས་བསྟན་པའི་ཉི་མས་《 སྤྲིན་
གྱི་བཞོན་པའི་རྟོགས་བརྗོད་》དུ། པདྨའི་དྲ་བས་ཁེབས་པ་ཡི། །ཉལ་འགྲོ་
མ་ནི་སྤྲིན་བཞོན་གྱིས། །དགའ་བས་གཏོར་པའི་མེ་ཏོག་ཚོགས། ། ལྷུང་ལྷུང་
ཟེར་ཞིང་འཐུ་བར་བྱེད། ། ཅེས་པ་དང་། རྩེ་མོར་རབ་དཀར་ཤེལ་གྱི་ཅོད་
པན་བཅིངས། ། ཕྱོགས་མཚམས་ནགས་ཀྱི་ཡོལ་པས་མི་མངོན་བསྒྲིབས། །
ཉིན་བཞིན་ན་བུན་སྐྱེད་འཆིང་བཅིང་གྲོལ་བྱེད། ། མ་ལ་ཡ་ཞེས་གྲགས་པ་
གསལ་ལྡན་མ། ། ཞེས་དང་། དོན་གྲུབ་རྒྱལ་གྱི་《ལང་ཚོའི་རྦབ་ཆུ་》ཞེས་
པའི་སྙན་རྩོམ་ནང་དུ་ རང་བྱུང་ཁམས་ཀྱི་མཛེས་ཤིང་སྡུག་པའི་སྣང་ཚུལ་སྣ་
ཚོགས་ཀྱི་ཉམས་རིས་སུ་ཐོན་པར་བཀོད་པ་ནི་ཀུན་གྱི་ཡིད་དབང་ཕྲོགས་པའི་སྒྱུ་
རྩལ་གྱི་དཔལ་ཡོན་དུ་སྣང་སྟེ། སྙན་རྩོམ་དང་ལྷུག་རྩོམ་དུ་རང་བྱུང་གི་མཛེས་
ལྗོངས་རིས་སུ་ཐོན་པར་འབྲི་བ་ཧ་ཅང་གལ་ཆེ་བའི་བགནས་ཤིག་ཡིན། མི་སྣའི་
རང་ གཤིས་ སུ་ བྲིས་ པའི་ རྩོམ་ དུའང་ དེ་ བཞིན་ དུ་ གལ་ ཆེ་ སྟེ། དཔེར་ན།
《བྱ་སྤྲེལ་གཏམ་རྒྱུད་》དུ་བྲིས་པའི་ནགས་ཚལ་དང་སྤང་ལྗོངས་ཀྱི་རྣམ་པ་དང༌།
རྒྱལ་པོ་རཱ་མ་ཎའི་གཏམ་རྒྱུད་དུ་བྲིས་པའི་མྱ་ངན་ཐང་དང་ནགས་ཚལ་སྟུག་པོ་
དང་རྒྱ་མཚོ་ཆེན་པོ་སོགས་ཀྱི་སྣང་ཚུལ་སྣ་ཚོགས་བྲིས་ཡོད་ཅིང་དེ་དག་གིས་
བརྗོད་བྱའི་སྙིང་བོ་ཐད་ཀར་མངོན་གསལ་དུ་འདོན་པ་དང་མི་སྣའི་རང་གཤིས་
མངོན་པའི་ཉམས་འགྱུར་སྣ་ཚོགས་གཟུགས་རིས་སུ་ཐོན་པར་ཟུར་ནས་རམ་
འདེགས་ཀྱི་ནུས་པ་འདོན་པ་མ་ཟད་བརྗོད་བྱའི་ཡུལ་སོ་སོའི་རང་བབ་ཀྱི་མཛེས་
230



མདངས་ཀྱང་མངོན་པར་མཚོན་ཐུབ་པའོ། །
སྤྱི་ཚོགས་ཁོར་ཡུག་རིས་སུ་ཐོན་པར་འབྲི་བ། སྤྱི་ཚོགས་ཁོར་ཡུག་ཅེས་
པ་ནི་སྤྱི་ཚོགས་ཀྱི་ཆབ་སྲིད་དཔལ་འབྱོར་གྱི་ལམ་ལུགས་དང་དུས་རབས་ཀྱི་འཕོ་
འགྱུར་སྣ་ཚོགས་དང་། མི་རིགས་ཀྱི་རིག་གནས་སྲོལ་རྒྱུན། ཡུལ་སྲོལ་་་
གོམས་གཤིས་དང་མི་ཕན་ཚུན་གྱི་འབྲེལ་བ་ལ་སོགས་པའི་ཁོར་ཡུག་རྒྱུ་ཆེན་པོ་
དང་དེ་མིན་བརྗོད་བྱའི་མི་སྣ་འགྲོ་ཉལ་འདུག་གསུམ་གྱི་འཚོ་གནས་དངོས་ཀྱི་རི་
ར་བ་ཁང་ཁྱིམ་གྱི་ཁོར་ཡུག་བྱེ་བྲག་པ་ལ་བྱའོ། ། ཁོར་ཡུག་ཆེན་པོར་ཁོར་ཡུག་
ཆུང་ངུ་འདུས་པ་དང་། དེ་དག་ཕན་ཚུན་རྟེན་དང་བརྟེན་པའི་ཚུལ་དུ་གནས་
ཤིང་ཕན་ཚུན་ལ་རྐྱེན་བྱེད་བཞིན་ཡོད་དེ། དཔེར་ན། 《སྤྲུལ་སྐུ་》ཞེས་པའི་
སྒྲུང་རྩོམ་ལས་དུས་རབས་ཉི་ཤུ་བའི་དུས་མཇུག་ཙམ་གྱི་ཨ་མདོའི་ཡུལ་ཁུལ་གྱི་
རུ་སྡེ་ག་གེ་མོ་ཞིག་ཏུ་བྱུང་བའི་བྱ་བ་ཐུན་མོང་བ་ཞིག་བརྗོད་བྱའི་གཞི་རུ་བཟུང་
བའི་ཚུལ་གྱིས་སྤྲུལ་སྐུ་རྫུན་མ་ཞིག་གིས་ཡུལ་སྡེ་དེ་གའི་མི་རྣམས་ལ་མགོ་སྐོར་
བཏང་ནས་ནོར་བསྡུ་བ་དང་ལོག་གཡེམ་སོགས་ཚུལ་མིན་གྱི་བྱ་སྤྱོད་སྣ་ཚོགས་
བྱས་པའི་ལོ་རྒྱུས་དེ་སྒྱུ་རྩལ་གྱི་ཐབས་ལམ་དུ་དྲངས་ཏེ་དེང་དུས་བོད་མི་རྣམས་
ཀྱིས་ཆོས་ལུགས་དད་པ་བྱེད་སྟངས་དེ་རྨོངས་དད་ཀྱི་རྒྱ་རུ་ཚུད་དེ་བླང་དོར་གྱི་
ལེགས་ཉེས་འབྱེད་པའི་རྣམ་རིག་ཟད་པའི་གོམས་གཤིས་རྙིང་བའི་བག་ཆགས་
ཀྱིས་བསླད་པའི་རྨོངས་དད་དང༌། བག་འཁུམས། རྗེས་ལུས་སོགས་ཀྱི་་
གནས་སུ་གྱུར་བའི་ཚུལ་དངོས་སྣང་གི་རྣམ་པའི་ཚུལ་ལ་སྦྱར་ཏེ་དུས་རབས་ཤིག་
གི་མི་རིགས་ཀྱི་སྤྱི་ཚོགས་གནས་ཚུལ་སྤྱི་དངོས་སུ་མཚོན་པ་དང་དེ་ལས་ཀྱང་
ཁོར་ཡུག་ཆུང་ངུ་ལས་ཁོར་ཡུག་ཆེན་པོ་སྤྱི་ཚོགས་ཀྱི་གནས་ཚུལ་མཚོན་ནུས་པའི་
སྣང་ཚུལ་དང་དེའི་ཆོས་ཉིད་མཐོང་ཐུབ་པའོ། །
དོན་བརྗོད་རྩོམ་རིག་གི་བསྟན་བཅོས་ནང་དུ་སྤྱི་ཚོགས་ཁོར་ཡུག་འབྲི་
བར་མི་སྣ་ཕན་ཚུན་གྱི་འབྲེལ་བ་གཙོར་མངོན་དགོས་ཤིང་མི་སྣ་གཙོ་བོར་འབྲེལ་
ནས་མི་སྣ་ཕལ་བའི་བར་གྱི་འབྲེལ་བ་དེ་ཁོར་ཡུག་བྱེ་བྲག་ཏུ་འབྲི་བའི་བརྗོད་
བྱའི་ཆ་གཙོ་བོ་ཞིག་ཡིན། མི་སྣ་ཕན་ཚུན་གྱི་འབྲེལ་བ་ལས་སྤྱི་ཚོགས་རང་
231



བཞིན་གྱི་བརྗོད་བྱའི་དོན་རྣམས་གྲུབ་པ་དང་ལོ་རྒྱུས་ཀྱི་གནས་ཚུལ་ཐུན་མོང་མ་
ཡིན་པ་དེའང་འགྲུབ་ཅིང་མངོན་པ། 《 ཁུང་དབྱི་ཅི་》ཞེས་པའི་སྒྲུང་རྩོམ་ལ་
མཚོན་ན། ཁོར་ཡུག་བྱེ་བྲག་པ་ནི་ཞན་ཕིན་ཆང་ཁང་ནང་གི་མི་སྣ་སྐོར་ཞིག་
གི་ཕན་ཚུན་གྱི་འབྲེལ་བ་ལས་མཚོན་ཡོད་དེ་ཁུན་དབྱི་ཅི་དང་ལ་ཐུང་གྱོན་མི་
རྣམས་ཀྱི་བར་དང་། དེ་མིན་ཆང་བདག་དང་། རྩིས་གཉེར་བ་ཆུང་བའི་
བདག་དང་། བདག་དང་ཆང་བདག ཆང་བདག་དང་ལ་ཐུང་གྱོན་པའི་མི་
རྣམས་ཀྱི་འབྲེལ་བ་ལས་དེ་དག་ ཕན་ཚུན་གྱི་ཁྱད་པར་གསལ་བོར་བསྟན་ལ།
མི་སྣ་དེ་དག་གི་འབྲེལ་བ་ལས་ཀྲུང་གོ་རྙིང་བའི་གྲོང་གསེབ་ཀྱི་གྲལ་རིམ་འགུལ་
བ་རྣོ་ངར་དུ་གྱུར་བ་དང་མི་རྣམས་ཀྱི་འབྲེལ་བ་སྐྱོ་སྡུག་ཏུ་སོང་བའི་གནས་ཚུལ་
དངོས་མཚོན་པ་མ་ཟད། དེ་ལས་སྤྱི་ཚོགས་ཀྱི་གནས་ཚུལ་ཐུན་མིན་པའི་རང་
བཞིན་མངོན་པར་མཚོན་ཡོད། ཁོར་ཡུག་ཆེ་ཆུང་གི་རྐྱེན་སྣ་ཚོགས་ཀྱི་དབང་
གིས་ཁུན་དབྱི་ཅིའི་རང་གཤིས་དང་ལས་དབང་ངན་སྡུག་སྐྱོ་གར་གྱི་གནས་སུ་
གྱུར་བའི་སྤྱི་ཚོགས་ཀྱི་འབྱུང་རྩའི་རྐྱེན་རྣམས་གསལ་བོར་བསྟན་ཡོད། །
གལ་སྲིད་རང་བྱུང་ཁོར་ཡུག་ཅེས་པ་ཡུལ་ལྗོངས་ཀྱི་བཀོད་པའི་མཛེས་
རྣམ་རིས་སུ་ཐོན་པར་བྲིས་པའི་ལྗོངས་རིས་ཤིག་ཏུ་བཤད་ན། སྤྱི་ཚོགས་ཁོར་
ཡུག་ནི་མི་ཕན་ཚུན་གྱི་འབྲེལ་བ་དང་ཡུལ་སྲོལ་གོམས་གཤིས་སོགས་སྤྱི་ཚོགས་ཀྱི་
སྣང་ཚུལ་གཟུགས་སུ་བསྐྲུན་པའི་གོམས་སྲོལ་གྱི་རི་མོ་ཞིག་ཡིན་ཞེས་ཤོད་ཆོག་གོ
རྩོམ་པ་པོ་ཕུལ་དུ་བྱུང་བས་ཡུལ་སྲོལ་གོམས་གཤིས་ཀྱི་རྣམ་པ་དང་ཡུལ་ལྗོངས་
ཀྱི་མཛེས་རྣམ་ཕན་ཚུན་ཆུ་དང་འོ་མ་ལྟར་ལྷུན་གྲུབ་ཀྱི་སྣང་བརྙན་དུ་བསྐྲུན་ན་
རྩོམ་རིག་བསྟན་བཅོས་ཀྱི་བརྗོད་བྱའི་དོན་དང་མཚོན་བྱེད་རྣམ་པ་ལ་གསོན་
ཉམས་ཀྱི་དཔལ་དང་ལྡན་པའི་སྒྱུ་རྩལ་སྣང་བརྙན་ཕུན་སུམ་ཚོགས་པར་སྐྲུན་
ཐུབ་པར་བསྙོན་དུ་མེད་དོ། །
༢. ཁོར་ཡུག་རིས་སུ་ཐོན་པར་འབྲི་བའི་ཕན་ནུས་བཤད་པ། ཁོར་ཡུག་
རིས་སུ་ཐོན་པར་འབྲི་བ་ནི་མི་སྣ་འཚོ་གནས་ཀྱི་ཡུལ་གྲུའི་རྣམ་པ་དང་ཁྱད་ཆོས།
དུས་རབས་ཀྱི་གནས་ཚུལ་སོགས་དང་། བསྟན་བཅོས་ཀྱི་བརྗོད་བྱའི་དོན་གྱི་
232



སྙིང་པོ་དང་། ཡུལ་སྲོལ་གོམས་གཤིས་དང་བཅས་པའི་སྤྱི་ཚོགས་ཀྱི་གནས་
ཚུལ་སྣ་ཚོགས་རིས་སུ་ཐོན་པར་བྲིས་ཏེ་གཏམ་རྒྱུད་ཀྱི་བྱུང་རིམ་དང་མི་སྣའི་
སྣང་བརྙན་གྱི་རང་གཤིས་ཕྱོགས་ཡོངས་ནས་གཟུགས་སུ་ སྐྲུན་པར་རམ་་་་་་
འདེགས་ དང༌ ཤུགས་ བསྟན་ གྱི་ ནུས་ པ་ འདོན་ པའི་ འབྲི་ སྟངས་ ཤིག་ ཡིན།
དེའི་ནུས་པ་འདོན་སྟངས་ལ་གཉིས་ཏེ། མི་སྣའི་རང་གཤིས་ཀྱི་ཉམས་རིས་སུ་
ཐོན་པར་འབྲི་བ་དང་གཅིག རྩོམ་པ་པོའི་ནང་སེམས་ཀྱི་ཆགས་པ་དང་སྡང་
བའི་སེམས་བྱུང་གི་འགྱུར་བ་སྣང་བརྙན་གྱི་གཟུགས་སུ་སྐྲུན་པ་དང་གཉིས་སོ།
དང་པོ་གཙོ་བོ་དོན་གྱི་བྱུང་བ་བརྗོད་པའི་བསྟན་བཅོས་སུ་སྤྱོད་ཆེ་བ། ཕྱི་མ་
དེ་གཙོ་བོ་ནང་སེམས་ཀྱི་ཆགས་སྡང་གི་འགྱུར་བ་བརྗོད་པའི་བསྟན་བཅོས་སུ་
སྤྱོད་ཆེ། །
དོན་བརྗོད་རང་བཞིན་གྱི་རྩོམ་རིག་ཏུ་ཁོར་ཡུག་རིས་སུ་ཐོན་པར་འབྲི་བ་
ལ་གཙོ་བོ་མི་སྣའི་སྣང་བརྙན་གྱི་རང་གཤིས་མངོན་གསལ་དུ་སྐྲུན་པར་ཞབས་
འདེགས་བྱེད་དགོས་ཏེ། མི་སྣའི་ལུས་ངག་ཡིད་གསུམ་གྱི་བྱ་སྤྱོད་བྱེ་བྲག་པ་དུ་
མར་འབྲེལ་ནས་ཁོར་ཡུག་རིས་སུ་ཐོན་ཞིང་ཉམས་དང་ལྡན་པར་འབྲི་དགོས་པ་
ནི་དོན་བརྗོད་རྩོམ་རིག་གིས་ཁོར་ཡུག་རིས་འབྲི་བྱེད་པའི་རྩ་བའི་རྩ་དོན་ཡིན།
རྩ་དོན་དེ་ལྟར་བྲིས་ན་ཕྱི་དངོས་པོའི་ཁོར་ཡུག་གི་རྐྱེན་སྣ་ཚོགས་མི་སྣའི་ནང་
སེམས་ཀྱི་འགྱུར་བ་འབྱུང་བྱེད་ཀྱི་རྒྱུ་དང་རྐྱེན་དུ་འགྲུབ་པས་གསོན་ཉམས་ཀྱི་
དཔལ་མངོན་པར་ཐོན་པའི་དགེ་མཚན་ ལྡན། དཔེར་ན་ཧྥ་རན་སུའི་སྒྲུང་
རྩོམ་གྲགས་ཆེན་《དམར་ནག་གི་དབྱེ་འབྱེད་》ཅེས་པར་གྲོང་ཁྱེར་གྱི་མཁར་
དཔོན་རིས་ནཱ་དང་ཡིས་ལེན་གཉིས་འགལ་ཟླར་གྱུར་བའི་འགལ་བའི་གནད་
འགག་ཏུ་ཐུག་པའི་རྒྱལ་ཁ་ཡིས་ལེན་ལ་ཐོབ་རྗེས་སྒྲུང་རྩོམ་དུ་ཡིས་ལེན་གྱི་ནང་
སེམས་ཀྱི་སྣང་ཚུལ་ཕྱི་ཡུལ་ལྗོངས་ཀྱི་རྣམ་པར་བཀོད་ནས་རིས་སུ་ཐོན་པར་བྲིས་
པ་འདི་ལྟ་སྟེ། ཡིས་ལེན་ཕ་བོང་ཆེན་པོ་ཞིག་གི་སྟེང་དུ་ལངས་ཏེ་མིག་གཉིས་
ཨ་སྔོན་དགུང་ལ་ཕྱོགས་པ། སྟོན་ཟླ་བརྒྱད་པའི་ཉི་ཟེར་གྱི་འོད་སྣང་ནམ་
མཁའི་དབྱིངས་ན་འབར་བ་དང༌། ཕ་བོང་གི་ཉེ་འདབས་ཀྱི་ཞིང་ནང་ན་འབུ་
233



འུར་བ་དག་གིས་གླུ་སྙན་ལེན་པར་བརྩོན་པ་། འབུའི་འུར་སྒྲ་མཚམས་བཞག་
སྟེ་ཅུང་ཙམ་ངལ་གསོས་པ་ན་འཇམ་ཐང་ངེར་དབེན་ཞིང་ཞི་བའི་གནས་སུ་གྱུར།
ཁོ་བོའི་མདུན་ནས་ལེ་དབར་ཉི་ཤུའི་བར་དུ་མིག་རྒྱུང་ཆོད་པའི་ཐང་ཆེན་གྱི་
གཞུང་དུ་མིག་ཕྱོགས་པ། ཁོ་བོའི་མགོ་ཐོག་ན་བྱ་རྒྱལ་རྒོད་པོ་འགའ་ལྟག་རྒྱབ་
ཀྱི་གཡང་གཟར་གྱི་བྲག་རི་མཐོན་པོའི་བར་སྣང་ནས་འཕུར་འོངས་ཏེ་ནམ་་
མཁའི་དབྱིངས་ན་ལྡིང་སྐོར་རྒྱུག་བཞིན་པར་ལྟ་བཞིན་ཁོ་བོའི་མིག་འབྲས་དག་
ཀྱང་དབང་མེད་དུ་བྱ་རྒྱལ་རྒོད་པོའི་གཤོག་འགྱུར་གྱི་རྗེས་སུ་བསྙེགས་ནས་གཡོ་
ཞིང་འཁོར་བ། བྱ་རྒོད་ཀྱི་གཤོག་རྩལ་ལ་དེ་འདྲའི་སྟོབས་དང་ལྡན་པར་བློ་
བདེ་བག་ཕེབས་ཀྱི་ངང་དུ་ནམ་འཕང་གཅོད་བཞིན་པའི་ངང་ཚུལ་གྱིས་ཁོ་ལ་
བག་ཆགས་ཟབ་མོ་ཞིག་བཞག ཁོ་བོ་བྱ་རྒོད་ཀྱི་སྟོབས་ཤུགས་དང་རང་མོས་
བག་ཕེབས་ཀྱི་ངང་ཚུལ་ལ་བསམས་ཤིང་རྗེས་སུ་ཡིད་སྨོན་བྱེད་བཞིན་ལུས་ཅེས་
བྱུང་བ་ལྟ་བུ། །
གོང་སྨོས་ཀྱི་དཔེ་ལས་ཡུལ་ལྗོངས་རིས་སུ་ཐོན་པར་བྲིས་པ་ཡུལ་གྱི་རྣམ་པ་
ཙམ་ཞིག་མ་ཡིན་པར་མི་སྣའི་ནང་སེམས་ཀྱི་འགྱུར་པ་དེ་ཕྱི་ཡུལ་ལྗོངས་ཀྱི་རྣམ་
པར་བརྟེན་ནས་མཚོན་པའི་འོ་ཆུ་བཞིན་འདྲེས་པའི་སྣང་ཚུལ་བྲིས་པས་གསོན་
ཉམས་ཀྱི་དཔལ་དང་ལྡན་པར་བསྐྲུན་ཡོད། འོད་སྣང་འབར་བའི་ཉི་ཟེར་
དང་། འཇམ་ ཐིང་བའི་ཞིང་ ཐང་དང་། མཐའ་ ཡས་ པའི་ ཨ་ སྔོན་གྱི་་་་་
དབྱིངས་དང་རྒྱ་ཆེ་བའི་ས་གཞི་ཆེན་པོ་ལ་སོགས་པའི་ཡུལ་ལྗོངས་ཀྱི་སྣང་ཚུལ་
དུ་མས་སྐབས་དེའི་ཡིས་ལེན་གྱི་ནང་སེམས་ཀྱི་འགྱུར་པའི་སྣང་ཚུལ་གསོན་་་
ཉམས་ལྡན་པར་མཚོན་ཡོད་དེ། སྒོས་སུ་བྲག་རི་མཐོན་པོའི་གཡང་གཟར་
ནས་བྱ་རྒྱལ་རྒོད་པོ་རང་བཞིན་བག་ཕེབས་སུ་ལྡིང་ཞིང་འཕུར་འོངས་པའི་ཚུལ་
གྱིས་ཁོ་བོའི་རང་གཤིས་ཀྱི་བློ་བརྟན་འགྱུར་མེད་དང༌། ལས་ལ་བརྩོན་ཞིང་
དཔལ་ངར་ཆེ་བའི་སྤྱོད་བཟང་གི་ངང་ཚུལ་མངོན་པར་མཚོན་ཞིང༌། དེ་ཡང་
རང་དབང་བརྩོན་པའི་སྙིང་སྟོབས་ལྡན་ལ་གྲོགས་མེད་ཀྱི་སྐྱོ་སྣང་ཙམ་ཡང་་
ཤུགས་ལས་མཚོན་ཡོད། སྤྱིར་ཁོར་ཡུག་དང་མི་སྣའི་སྣང་བརྙན་ཕན་ཚུན་དུ་
234



རྟེན་ཅིང་འབྲེལ་བར་རིས་འབྲི་བྱས་ཏེ་སྣང་བརྙན་དང་ཡུལ་ལྗོངས་གསོན་
ཉམས་ཀྱི་དཔལ་དང་ནང་སེམས་ཀྱི་འགྱུར་བ་དང་ཕྱི་དངོས་པོའི་སྣང་ཚུལ་རྒྱུ་
སྦྱིན་དུ་འབྲེལ་བར་སྦྱོར་ཞིང་བཀོད་པས་ཀློག་མཁན་རྣམས་ཀྱི་སེམས་མངོན་
པར་སློང་ནུས་པར་བྱེད་དོ། །
ཁོར་ཡུག་དང་ཡུལ་ལྗོངས་རིས་སུ་ཐོན་པར་འབྲི་བ་ནང་སེམས་ཀྱི་འདུ་
ཤིས་ཀྱི་རང་བཞིན་དུ་སྦྱོར་མཁས་པར་བྱེད་དགོས། གལ་སྲིད་ཡུལ་ལྗོངས་ཀྱི་
སྣང་ཚུལ་ཕྱི་དངོས་པོའི་རྣམ་པ་ངོ་སྤྲོད་ཙམ་དུ་བྲིས་པ་ལས་མི་སྣའི་ནང་སེམས་
ཀྱི་འགྱུར་བའི་ཚུལ་དུ་མངོན་པར་སྦྱོར་མ་ཐུབ་ན་ས་ཁྲའི་རི་མོ་བཞིན་གསལ་ཁ་
ཡོད་ལ་སྙིང་པོ་དང་སྲོག་གིས་མ་བཟུང་པའི་རྒྱུན་རིས་ལྟ་བུར་འགྱུར་ཉེན་་་་
ཆེའོ། །
ཡིད་ཀྱི་འགྱུར་བ་བརྗོད་པའི་བསྟན་བཅོས་ཀྱི་རིགས་སུ་མི་སྣ་དང་ཁོར་
ཡུག་གི་འབྲེལ་བ་སྣང་བ་དང་སྣང་ཡུལ། རྟེན་དང་བརྟེན་པའི་འབྲེལ་བ་་
བཞིན་ཕྱི་སྣོད་འཇིག་རྟེན་གྱི་བཀོད་པའི་སྣང་ཚུལ་ལ་བརྟེན་ནས་ནང་སེམས་ཀྱི་
འགྱུར་བ་མཚོན་པའི་བསྟན་བཅོས་ཀྱིས་ཡུལ་ལྗོངས་ཁོར་ཡུག་གི་རྣམ་པ་གསོན་
ཉམས་ལྡན་པར་རིས་འབྲི་བྱས་ནས་ནང་སེམས་ཀྱི་འགྱུར་བ་མཚོན་བྱེད་ཀྱི་་
ཐབས་སུ་སྤྱོད་པར་མཁས་དགོས། རྒྱུའི་གཏམ་དཔེ་ལ། རྗོད་བྱེད་དངོས་
པོའི་ཚིག་ཏུ་མ་སྦྱར་ན་བརྗོད་བྱ་སེམས་ཉིད་མངོན་པའི་དོན་མི་འགྲུབ་ཅེས་པ་
ལྟ་བུ་དང་། རྗོད་བྱེད་དངོས་པོའི་ཚིག་ཏུ་སྦྱར་ནས་བརྗོད་བྱ་སེམས་ཀྱི་འགྱུར་
བ་མངོན་པར་མཚོན་པའི་ལོ་རྒྱུས་ཀྱི་སྲོལ་རྒྱུན་བཟང་པོའི་མཚོན་ཐབས་རྒྱུན་
འཁྱོངས་བྱེད་དགོས། ཡུལ་ལྗོངས་ཀྱི་རྣམ་པ་གསོན་ཉམས་ལྡན་པར་རིས་
འབྲི་བྱེད་པའི་དགོས་པ་དང་དམིགས་ཡུལ་དངོས་གོང་སྨོས་ཀྱི་དཔེ་ལས་གསལ་
བོར་བསྟན་ཟིན་ནོ། །
235



ལེའུ་གསུམ་པ། རྩོམ་རིག་བསྟན་བཅོས་ཀྱི་མཚོན་
བྱེད་རྣམ་པའི་གྲུབ་ཆ་བཤད་པ།
རྩོམ་རིག་བསྟན་བཅོས་ཀྱི་མཚོན་བྱེད་རྣམ་པའི་གྲུབ་ཆ་ལ་སྐད་དམ་ངག་
གི་སྦྱོར་བ་དང་། རྩོམ་ལུས་དང་སྒྲིག་གཞི། མཚོན་བྱེད་ཀྱི་ཐབས་( ཏེ་ཚིག་
རྒྱུན་）བཅས་མཆིས་ལ། དེ་ལས་ངག་སྦྱོར་དང་རྩོམ་ལུས་ཀྱི་རྣམ་གཞག་གཞན་
དུ་བཤད་ཟིན་ནོ། །འདིར་གཙོ་བོ་ལུས་ཀྱི་སྒྲིག་གཞི་དང་བྱུང་རིམ་དང་མཚོན་
བྱེད་ཀྱི་ཐབས་བཅས་བརྗོད་པར་བྱའོ། །
དང་པོ། སྒྲིག་གཞི།
བསྟན་བཅོས་ཐམས་ཅད་སྒྲིག་གཞིའམ་སྒྲིག་སྦྱོར་གྱི་བཀོད་པའི་རྣམ་
གཞག་གི་རྩ་དོན་ངེས་ཅན་ཞིག་ལ་བརྟེན་ནས་ཡོངས་སུ་གྲུབ་ཅིང་སྦྱར་བའི་རྩོམ་
ལུས་ཀྱི་མ་ལག་ཅིག་ཡིན། བརྗོད་བྱའི་དོན་རྣམས་རང་དགར་སྤུངས་པའི་
ལུས་ཀྱི་ཕུང་པོ་ཞིག་གཏན་ནས་མ་ཡིན་ཏེ། བརྗོད་བྱའི་དོན་སྣ་ཚོགས་ཀྱི་ངོ་
བོ་དང་ཁྱད་ཆོས་ལ་རྩོམ་པ་པོའི་རྣམ་དཔྱོད་ཀྱི་རིག་པའི་རྩལ་གྱིས་བསྲེགས་
བཅད་བརྡར་གསུམ་གྱིས་དཔྱོད་པ་དང་སྙིགས་འདོར་བཅུད་ལེན་གྱི་སྒོ་ནས་
བརྗོད་དོན་རྣམས་རྩོམ་ལུས་ཀྱི་སྒྲིག་གཞིའི་ཕྲེང་བར་སྤེལ་ཞིང་སྦྱོར་པ་ཞིག་ཡིན།
དེ་ནི་བརྗོད་བྱའི་དོན་རྣམས་བསྟན་བཅོས་ཀྱི་ལུས་ཀྱི་རྣམ་པར་སྦྱོར་བཀོད་བྱེད་
པའི་རྩོམ་ལུས་ཀྱི་ལས་ཀ་ཧ་ཅང་འགངས་ཆེན་ཞིག་ཡིན།
236



གཅིག
སྒྲིག་གཞིའི་རྩ་བའི་གོ་རིམ།
སྒྲིག་གཞིའི་རྩ་བའི་གོ་རིམ་ནི་ཐོག་མར་བཟོ་གཅོད་བྱེད་པ་དང་དེ་ནས་
མངོན་པར་བཀོད་སྒྲིག་བྱེད་པ་ལ་བྱ་སྟེ། བཟོ་གཅོད་ཅེས་པ་ནི་རྩོམ་པ་པོས་
བརྗོད་བྱའི་དོན་ལ་སྙིགས་འདོར་བཅུད་ལེན་གྱི་སྒོ་ནས་འདེམས་བསལ་དང་
གཅིག་སྡུད་བྱས་ཤིང་རིག་པས་ལས་སྐྱོར་བཀོད་ཇུས་དང་བཟོ་བཅོས་བྱེད་པ་ལ་
བྱའོ། །
བརྗོད་བྱའི་དོན་ལ་འདོར་ལེན་སོགས་ཀྱི་བཟོ་གཅོད་ཀྱི་བྱ་བ་འོས་འཚམ་
དུ་བྱེད་པར་རྩོམ་པ་པོའི་འཚོ་བའི་ལག་ལེན་གྱི་ཉམས་རྟོགས་དང་མཛེས་རྟོག་
རིག་ པའི་རྩལ་དང་རྟོག་སྣང་གི་ འཆར་སྒོའི་ རིག་ སྟོབས་ལ་རག་ལས་ ཤིང་།
བརྗོད་བྱ་འཚོ་བའི་གནས་ཚུལ་དངོས་ལ་རྟོགས་པ་གཏིང་ཟབ་དང་མྱོང་རྒྱུས་
ལེན་འདོད་ཅིག་སྐྱེས་དགོས། བརྗོད་བྱ་དོན་གྱི་རྣམ་བཅད་དོན་དངོས་ཀྱི་
ལུགས་དང་མཐུན་ཞིང་གནད་ལ་འཁེལ་བ་དང༌། སྔ་ཕྱི་འབྲེལ་ཆགས་ལ།
གོ་རིམ་གྱི་ཕྲེང་གསལ་བ་དང་བྱུང་རིམ་གྱི་འཕེལ་བ་དོན་དངོས་ཀྱི་ཆོས་ཉིད་
དང་རྒྱུ་འབྲས་ཀྱི་རྣམ་གཞག་དང་མཐུན་པ། བཀོད་པ་ལྷུན་ཆགས་གཅིག་
གྱུར་དུ་གྲུབ་དགོས།
བཀོད་སྒྲིག་ཅེས་པ་ནི། དངོས་སུ་བརྗོད་བྱར་བཟུང་བའི་དོན་རྣམས་
ཀྱི་ངོ་བོ་དང་རང་བཞིན་ལྟར་སྔ་ཕྱི་གོ་རིམ་གྱི་ཕྲེང་སྤེལ་བ་ལ་བྱའོ། ། དཔེར་ན།
ཀླད་ཀྱི་དོན་ལ་ཅི་དང༌། གཞུང་དངོས་ལ་ས་བཅད་དུ་མར་གཅོད་པ་དང་།
མཇུག་ཇི་ལྟར་སྡུད་པ་དང་། དོན་སྔ་ཕྱིའི་ཕྲེང་ཇི་ལྟར་སྒྲིག་པ་དང༌། ནང་
བྱུང་རིམ་གྱི་རྐྱེན་ཇི་ལྟར་འགོད་ཅིང་སྤེལ་བ་དང༌། དོན་ཆེ་ཆུང་དང་གཙོ་
ཕལ་རྒྱས་བསྡུས་བཅས་ཀྱི་བབ་ཇི་ལྟར་གཅོད་པ་ལ་སོགས་པའི་སྒྲིག་སྦྱོར་གྱི་
བཀོད་པ་བབ་དང་བསྟུན་ནས་མཚམས་སྦྱོར་འོས་མཐུན་ཇི་ལྟར་བྱ་བ་བཅས་
237



སོ། །དེ་ནི་བརྗོད་བྱའི་དོན་མངོན་པར་མཚོན་པའི་ཐབས་ཤེས་འགངས་ཆེན་
ཞིག་ཡིན། དཔེར་ན་ཧྥ་རན་སུའི་མོ་པོ་སཱང་གིས་བརྩམས་པའི་《མགུལ་རྒྱུན་》
ཞེས་པའི་སྒྲུང་རྩོམ་ཐུང་བ་དེའི་བཀོད་སྒྲིག་བྱེད་ སྟངས་ཀྱི་རིག་པའི་རྩལ་ལ་
མཁས་པ་རྣམས་ཀྱིས་ཕུལ་བྱུང་གི་དཔེར་བརྗོད་དེ། བསྟན་བཅོས་དེས་་་་་
མགུལ་རྒྱུན་བྱ་བའི་དངོས་པོ་འདི་གཏམ་རྒྱུད་ཀྱི་རྩ་བའི་གཞི་རྐང་དུ་བཟུང་ནས་
དང་པོར་མགུལ་རྒྱུན་གཡར་བ་དང༌། དེ་ནས་མགུལ་རྒྱུན་བོར་བ་དང༌། དེ་
ནས་ཀྱང་འཇལ་བ་དང་མཐར་མགུལ་རྒྱན་དེ་རྫུན་མ་ཡིན་པའི་ཨུ་ཁུང་བརྡོལ་བ་
སོགས་ཀྱི་གཏམ་རྒྱུད་ཀྱི་ཡན་ལག་གི་ཡལ་ག་དུ་མར་རྒྱུས་ཤིང་སྤེལ་བས་ཀུན་གྱི་
ཡིད་དབང་ཕྲོགས་པ་དང༌། གྱ་གྱུའི་འགྱུར་པ་རབ་ཏུ་སྤེལ་བ་ཡིད་འདས་ངོ་
མཚར་གྱི་སྤྲོ་བ་རབ་ཏུ་འཁོལ་ཏེ་རང་དབང་མེད་པར་ཐལ་མོ་རྡེབ་བཞིན་ངག་
ལས་བསྟོད་ཚིག་ཤོར་པའི་སྒྱུ་རྩལ་གྱི་མཐུ་ནུས་མངོན་པར་ཐོན་པ་ཀུན་གྱིས་ཁས་
འཆེས་པར་ལྟ་བུའོ། ། དེའི་རྒྱུ་མཚན་ནི་ཁོང་གིས་རྟག་ཏུ་བརྗོད་བྱའི་དོན་གྱི་
སྒྲིག་སྦྱོར་གྱི་བཀོད་པ་ལ་རྣམ་དཔྱོད་རིག་པས་བརྟགས་ཤིང་དཔྱད་པའི་རིག་
པའི་སྟོབས་ལས་ཐོན་པར་གསལ། སྤྱིར་བཟོ་གཅོད་དང་བཀོད་སྒྲིག་གཉིས་
དོན་དངོས་སུ་དབྱེར་མེད་དུ་འབྲེལ་བའི་བྱ་བ་གཅིག་གི་ཕྱོགས་གཉིས་ལ་ངེས་
པའི་ཕྱི་ལོགས་དང་ནང་ལོགས་ལྟར་གཅིག་གྱུར་ཏུ་འབྲེལ་བ་དང་། དེའང་
བྱེད་པོ་རྩོམ་པ་པོའི་རྣམ་དཔྱོད་རིག་པའི་རྩལ་དུ་གཅིག་གྱུར་ཏུ་གྲུབ་འདུག
གཉིས། རྩོམ་ལུས་ཀྱི་སྒྲིག་གཞིའི་རིགས་བཤད་པ།
རྩོམ་རིག་བསྟན་བཅོས་ཀྱི་ལུས་ཀྱི་སྒྲིག་གཞིའི་རྣམ་པ་ལ་རིགས་གསུམ་
མཆིས་ཏེ། དོན་བྱུང་གི་རྣམ་པའི་ཚུལ་དུ་བརྗོད་པ་དང༌། ཡིད་འགྱུར་གྱི་
རྣམ་པའི་ཚུལ་དུ་བརྗོད་པ། སྤེལ་མའི་རྣམ་པ་ཅན་བཅས་གསུམ་མོ། ། དོན་
བྱུང་གི་རྣམ་པ་ནི་གཏམ་རྒྱུད་ཀྱི་བྱུང་རིམ་གྱི་སྲོལ་ལྟར་བསྟན་བཅོས་ཀྱི་ལུས་
238



སྒྲིག་སྦྱོར་བྱས་པ་དང་དེ་ལ་དོན་སྔ་ཕྱིའི་བརྒྱུད་རིམ་ཁ་གསལ་ལ་ཀློག་བདེ་བ་
དང༌། ལོ་རྒྱུས་ཀྱི་དུས་ཡུན་རིང་པོའི་སེམས་ཁམས་ཀྱི་མཛེས་རྟོག་གི་བག་
ཆགས་དང་ཡིད་ཀྱི་འཁྱེར་སོ་དང་མཐུན་པས་གོམས་སྲོལ་གྱི་རྨང་གཞི་རྒྱ་ཆེར་
མཆིས། ཡིད་འགྱུར་གྱི་རྣམ་པའི་རང་བཞིན་དུ་ནང་སེམས་ཀྱི་འགྱུར་བའི་
རྒྱུན་ལྟར་བསྟན་བཅོས་ཀྱི་ལུས་སྒྲིག་སྦྱོར་བྱེད་སྟངས་ཤིག་སྟེ། སྲོལ་རྒྱུན་གྱི་
ཡིད་ཀྱི་འགྱུར་བ་མཚོན་པའི་བསྟན་བཅོས་རྣམས་དང་། དེང་རབས་ཀྱི་དོན་
བརྗོད་རིགས་ཀྱི་ནང་སེམས་ཀྱི་འགྱུར་བ་མཚོན་པའི་བསྟན་བཅོས་ཏེ་སེམས་
རྒྱུན་ མཚོན་ པའི་ སྒྲུང་ རྩོམ་ དང་ ཟློས་ གར་འཁྲབ་ གཞུང་ སོགས་ དེར་ འདུས།
དེ་དག་གི་དུས་དང་གནས་ཀྱི་བརྒལ་ཚད་ཅུང་ཆེ་ལ། བརྗོད་བྱའི་དོན་གྱི་
ཕྱོགས་དང་ཟུར། མཚམས་དང་ལོགས་སོ་སོ་ནས་གཏིང་ཟབ་པ་དང་རྒྱ་ཆེ་
བར་མཚོན་པ། དོན་གྱི་བྱུང་བ་བརྗོད་པའི་བསྟན་བཅོས་སུ་མགོ་འཇུག་བར་
གསུམ་དུ་འབྲེལ་བའི་འགལ་འདུ་ལྟག་སྤྲོད་ཀྱི་ཤུགས་ཞན་པ། བྱུང་རིམ་གྱི་
ཕྲེང་གསལ་ཞིང་ཀློག་མཁན་རྣམས་ཀྱི་ཡིད་དབང་རབ་ཏུ་ཕྱོགས་མི་ནུས་པའི་
གཏམ་རྒྱུད་ཀྱི་བྱུང་རིམ་ཁོ་ནའི་དབང་དུ་འགྲོ་བའི་ཞན་ཆ་འགའ་ཡང་མཆིས་པ་
ཤེས་དགོས་སོ། །
སྤེལ་མའི་རྣམ་པར་སྦྱར་བའི་རིགས་ནི་བྱུང་རིམ་དང་སེམས་ཁམས་ཀྱི་
རྣམ་པའི་ཁྱད་ཆོས་ཀྱི་དགེ་མཚན་སྤེལ་བའི་ཡོན་ཏན་ལྡན་ཞིང་བརྗོད་བྱའི་ནང་
དོན་རྒྱ་ཆེ་ལ་གཏིང་ཟབ་པ་ཞིག་སྟེ། ཀློག་མཁན་རྣམས་གོམས་པའི་སྲོལ་རྒྱུན་
དང་མཐུན་པའི་སྒྱུ་རྩལ་གྱི་མཛེས་པའི་དཔལ་དང་ལྡན་པའི་རྩོམ་ལུས་སྒྲིག་སྦྱོར་
བྱེད་པར་དགེ་མཚན་དུ་མ་ལྡན་པ་ཡིན།
གསུམ།
རྩོམ་ལུས་ཀྱི་སྒྲིག་གཞིའི་རྩ་དོན།
སྒྲིག་གཞི་ལ་བརྟན་ཆགས་འགྱུར་མེད་ཀྱི་དཔེ་སྲོལ་ཞིག་མེད་དེ།
སྤྱིར་
239



ཆོས་ ཉིད་ རང་ བཞིན་ གྱི་ རྣམ་ པའི་ སྲོལ་ ལུགས་ འགའ་ མེད་ དུ་ མི་ རུང༌ སྟེ།
གནའ་ མིའི་ གཏམ་ དཔེ་ལ་ ཁྲིམས་ བཅའ་ བ་ མེད་ པའི་ སྔོན་ ལ་ བརྩི་ བ་ ཡོད།
ཁྲིམས་འཛིན་དྲགས་ན་ཁྲིམས་མེད་འབྱུང་། ཞེས་པ་ལྟ་བུར་ལག་ལེན་དངོས་
ལས་བྱུང་བའི་ལོ་རྒྱུས་ཀྱི་བསླབ་བྱ་འདི་ལེགས་བཤད་དུ་མཐོང་སྟེ། རྩོམ་རིག་
ལ་མཚོན་ན་དཔེ་དེ་བཞིན་དུ་བཅའ་བ་མེད་པའི་སྒྲིག་སྦྱོར་གྱི་ཁྲིམས་ཤིག་རང་
བཞིན་དུ་ལག་ལེན་དངོས་ལས་གྲུབ་ཅིང་སྲུང་བཞིན་པ་དེ་དག་ཕྱོགས་བསྡོམས་
བྱས་ན་རྩོམ་ལུས་ཀྱི་སྒྲིག་གཞིའི་རྣམ་གཞག་གི་རྩ་དོན་དུ་རང་བཞིན་གྱིས་གྲུབ་
པར་གསལ།
༡. སྒྲིག་གཞིའི་སྦྱོར་བཀོད་དེ་བརྗོད་སྙིང་མངོན་འདོན་ལ་བསྟུན་དགོས།
བརྗོད་སྙིང་ནི་བསྟན་བཅོས་ཀྱི་སྲོག་ཏུ་བཤད་ལ་སྒྲིག་གཞིའི་སྦྱོར་བཀོད་ཀྱི་་
དམིགས་པ་དངོས་ཡིན་པས་བརྗོད་བྱའི་སྙིང་བོ་གཏིང་ཟབ་ཏུ་མཚོན་པར་ངེས་
པར་རམ་འདེགས་ལེགས་པོ་བྱེད་དགོས། དཔེར་ན་ཨུ་རུ་སུའི་རྩོམ་རིག་པ་
སྐད་གྲགས་ཅན་ལེ་ཧྥུ • ཐོར་སུ་ཐེའི་སྒྲུང་རྩོམ་རིང་མོ་《 སླར་གསོན་》ཞེས་པའི་
རྩོམ་ལུས་ཀྱི་སྒྲིག་གཞི་ལ་མཚོན་ན། བརྗོད་སྙིང་མངོན་པར་ཐོན་ཆེད་སྒྱུར་
བཅོས་ཐེངས་མང་པོ་བྱས་མཐར་རྩོམ་འགོ་ཁྲིམས་ར་ནས་འཛུགས་པར་གཏན་
འཁེལ་བྱས་ཏེ་རྩོམ་པ་པོས་སྔོན་གྱི་བྱས་པ་ལ་ཀུན་སྤྱོད་ཀྱི་སྟེང་ནས་འགྱོད་
བཤགས་དང་རང་གི་སྐྱོ་སྡུག་གི་སེམས་ཁམས་མཚོན་འདོད་པའི་བརྗོད་སྙིང་དེ་
ལས་མུན་ནག་ཉམས་རྒུད་དུ་གྱུར་པའི་ཧྲ་ཧྲུང་གོང་མའི་སྲིད་དབང་སྒེར་གཅོད་
རིང་ལུགས་ལ་ཁོང་ཁྲོ་མེ་ལྟར་འབར་ཞིང་དེའི་ངན་མཚང་ཕྱིར་འདོན་དང་
དགག་པ་ཁ་ཚ་རྒྱག་འདོད་པའི་རྟོགས་པ་ཚད་མཐོན་པོར་སྐྱེད་པ་དང་། དེ་
ཡང་སྐུ་ཞབས་ལུའུ་ཞུན་གྱིས་བརྩམས་པའི་《 སྨན་》ཞེས་པའི་སྒྲུང་རྩོམ་གྱི་བརྗོད་
སྙིང་ལ་གཅིག་ནས་མང་ཚོགས་ཀྱི་རྒྱུད་ཀྱི་བླུན་རྨོངས་པའི་རང་བཞིན་མཚོན་
དགོས་པ། གཉིས་ནས་གསར་བརྗེ་བའི་སྐྱོ་སྡུག་གི་བསམ་ཚུལ་ཡང་མཚོན་
དགོས་པས་རྩོམ་གྱི་སྒྲིག་བཀོད་ལ་མངོན་ལྐོག་གཉིས་ཀྱི་ཆ་ནས་འབྲི་བའི་ཐབས་
སྤྱད་དེ་བསྟན་བཅོས་སུ་ཧྥ་ལོ་སྲན་མངོན་དུ་བྲིས་པ་དང་གསར་བརྗེ་བ་ལྐོག་
24)



ནས་བྲིས་ཏེ། མི་ཁྲག་གིས་བརྫིས་པའི་གོ་རེ་ཡི་སྨན་ཁྱད་པར་བ་དེའི་སྟེང་
ནས་གཏམ་རྒྱུད་གྱི་མངོན་ལྐོག་གཉིས་མཚམས་སྦྱར་ཏེ་ལྕགས་ཕག་ལོའི་གསར་
བརྗེའི་སྐབས་ཀྱི་གསར་བརྗེ་བ་རྣམས་ཀྱིས་མི་དམངས་མང་ཚོགས་ཀྱི་ཆེད་དུ་ཚེ་
སྲོག་གི་སྟོང་མ་འཇལ་ཡང་མང་ཚོགས་རྨོངས་པའི་མུན་པར་ཚུད་དེ་གསར་བརྗེ་
བར་མྱ་ངན་བྱ་རྒྱུ་ཕར་བཞག་དགྲ་བོས་གསར་བརྗེ་བ་དམར་གསོད་བྱས་པའི་
ཁྲག་དྲོན་པོ་འཕྲོག་རེས་བྱས་ཏེ་སྨན་དུ་སྤྱོད་པའི་སྐྱོ་སྡུག་གི་ཟློས་གར་སྟོན་པའི་
འབངས་ མིའི་ བླུན་ རྨོངས་ རང་ བཞིན་ གྱི་ངང༌ ཚུལ་ མངོན་ པར་ མཚོན་ ཡོད།
གོང་སྨོས་ཀྱི་དཔེ་ལས་བརྗོད་བྱའི་སྙིང་པོའི་དགོས་དབང་གིས་རྩོམ་ལུས་ཧྲིལ་
པོའི་སྒྲིག་གཞིའི་བཀོད་པ་ལ་ཁ་ལོ་བྱས་པའི་དཔེ་བསྟན། །
༢. སྒྲིག་གཞིའི་བཀོད་པ་མི་སྣའི་སྣང་བརྙན་བཞེང་སྐྲུན་ལ་ངེས་པར་
སྟུན་དགོས། དོན་གྱི་བྱུང་བ་བརྗོད་པ་དང་ཟློས་གར་གྱི་འཁྲབ་གཞུང་དུ་མི་
སྣའི་སྣང་བརྙན་སྐྲུན་པ་བསྟན་བཅོས་ཡོངས་ཀྱི་ལྟེ་བའི་ལས་འགན་ཞིག་ཡིན།
བསྟན་བཅོས་དེ་དག་གི་སྒྲིག་གཞིའི་བཀོད་པ་ལ་ཐུན་མོང་མ་ཡིན་པའི་ཁོར་ཡུག་
གི་བཀོད་པ་དཔེ་མཚོན་མི་སྣའི་སྣང་བརྙན་སྐྲུན་པར་ཞབས་འདེགས་བྱེད་ཆེད་
དཔེར་མཚོན་ཅན་དུ་འགོད་ཅིང་འབྲི་དགོས། དཔེར་ན། 《རྗེ་བཙུན་མི་ལ་
རས་པའི་རྣམ་ཐར་》དུ་མྱང་ཚ་དཀར་རྒྱུན་ གྱིས་ནང་ན་ཡོས་རྔོ་བཞིན་ པའི་
སྐབས་སུ། མི་ལ་རས་པ་ཆང་སའི་སྟོན་ཐོག་ནས་ཆང་གིས་བཟི་ཞིང་གླུ་ཆུང་
ལེན་བཞིན་རང་སྒོའི་མདུན་དུ་སླེབས་ཚོད་དུ་གླུ་ལེན་བཞིན་འོང་བ་ཨ་མས་ཐོས་
ཏེ་ངེད་མ་སྨད་ལས་སྡུག་པ་ཞིག་ས་སྟེང་འདི་ན་མེད་པས་ཁོར་ཀླུ་ལེན་པའི་སྐལ་
བ་ག་ལ་ཡོད་ཅེས་ཁོ་ཡིན་མི་སྲིད་བསམ་ཞིང་བརྟགས་པས་ཁོ་ཡིན་པ་ཤེས་ནས་
ཧ་ལས་ཏེ། སྐམ་པ་གཡས་སུ་བོར་བ་དང་ཡོས་དཀྲུགས་གཡོན་དུ་བོར་བ་
སོགས་ཀྱི་བྱ་སྤྱོད་དུ་མའི་ཉམས་ལས་ཡུམ་མྱང་ཚ་དཀར་རྒྱུན་གྱི་སྡུག་བསྔལ་དང་
རང་གཤིས་ཁོར་ཡུག་ཁྱད་པར་པའི་རྐྱེན་དང་སྦྱར་ནས་མངོན་པར་ཐོན་ཡོད།
ཡབ་མི་ལ་ཤེས་རབ་རྒྱལ་མཚན་འདས་རྗེས་ནོར་ཡོད་དགུ་ཨ་ཁུ་དང་ཨ་ནེས་
ཧམ་འཕྲོག་བྱས་ཏེ་མ་སྨད་གསུམ་པོ་ཨ་ཁུ་དང་ཨ་ནེའི་གཡོག་ཏུ་ལྷུང་བས་ལས་
241



བོང་བའི་ལས་ལྟོ་ཁྱིའི་ལྟོ་ཟ་དགོས་པའི་སྡུག་བསྔལ་གྱི་གནས་སུ་གྱུར་ཚེ་གླུ་ལེན་
པ་ཧ་ཅང་མི་འོས་པ་ལ་མི་ལ་རས་པ་ཆང་ས་ནས་ར་བཟི་བས་གླུ་བླངས་པའི་རྐྱེན་
གྱིས་ཡུམ་མྱང་ཚ་དཀར་རྒྱན་བཟོད་གླགས་མེད་པའི་སྡུག་བསྔལ་གྱིས་གདུངས་
བས་ཞེ་སྡང་དྲག་པོ་མེ་ལྟར་སྦྱར་པའི་ཉམས་མངོན་སུམ་ཇི་བཞིན་ཐོན་པས་ཁོ་
མོའི་རང་གཤིས་ཀྱི་མདངས་སྣང་བརྙན་གྱི་གཟུགས་སུ་མངོན་པར་གྲུབ་པ་ལྟ་
བུའོ། ། །
༣. རྩོམ་ལུས་ཀྱི་སྒྲིག་གཞིའི་སྦྱོར་བཀོད་དཀྱུས་ གཅིག་ ཏུ་འབྲེལ་བའི་
གོང་བུར་གྲུབ་དགོས། བསྟན་བཅོས་གང་དང་གང་གིས་བརྗོད་བྱའི་དོན་དེ་
དང་དེ་མཚོན་ཆོག་ཅིང་བརྗོད་སྙིང་ཡང་འདྲ་མིན་འདོན་ཆོག་ལ། འོན་ཏེ་སྒྱུ་
རྩལ་བསྟན་བཅོས་མཐའ་དག་གི་རྩོམ་ལུས་ལ་ཆད་ལྷག་མེད་པར་དཀྱུས་གཅིག་
ཏུ་ལྷུན་གྲུབ་ཀྱི་གོང་བུར་གྲུབ་དགོས་པ་ནི་ཐུན་མོང་གི་རྩ་བའི་རྣམ་གཞག་ཅིག་
ཡིན། གནའ་ པོའི་ ཀུ་རུ་ཟིའི་མཁས་མཆོག་ཨེ་རེ་སི་ཏོ་ དཱས་ སྔར་མཛེས་མི་
མཛེས་ ལ་ སྒྱུ་ རྩལ་ གྱི་ བསྟན་ བཅོས་ དང་ དངོས་ ཡོད་ ཀྱི་ དངོས་ པོ་ ཞིག་ སྟེ།
དངོས་པོ་འཐོར་ རེ་བའི་མཛེས་ཆ་རྣམས་ ཕྱོགས་ གཅིག་ ཏུ་ སྙིང་སྡུད་དང་་་་་་
མཚམས་སྦྱོར་བྱས་ཏེ་དཀྱུས་གཅིག་ཏུ་འབྲེལ་བའི་གོང་བུར་གྲུབ་པ་ཞིག་ཡིན་
ཞེས་བསྟན་པའི་གཅིག་གྱུར་གྱི་གོང་བུ་ཞེས་པའི་དོན་ལའང་ཨུ་རུ་སིའི་ལེ་གྲུ་
ཐོར་སི་ཐེས་དོགས་མེད་དོལ་ཆོད་དུ་ནན་གྱིས་བསྟན་པར། སྒྱུ་རྩལ་གྱི་བསྟན་
བཅོས་དངོས་ཏེ་ སྙན་རྩོམ་དང༌ ཟློས་གར། རི་མོ། གླུ་དབྱངས། རོལ་
དབྱངས་བཅས་ཀྱི་བསྟན་བཅོས་ཀྱི་ སྐབས་ དོན་ལས་སྙན་ཚིག་ ཚིགས་རྐང་་་་
གཅིག་གམ་འཁྲབ་ཚན་གཅིག་( Jaj Fi l )ཡང་ན་རིས་གཟུགས་ཀྱི་ཆ་གཅིག་དང་
དབྱངས་ཚན་གཅིག་ང་ཚོས་བྱུང་རྒྱལ་ཏུ་ཕྱིར་ཕྱུང་སྟེ་གཞན་གྱི་སྐབས་དོན་དུ་
སྦྱར་ན་བསྟན་བཅོས་ཀྱི་དོན་སྙིང་ཡོངས་སུ་ཉམས་འ གྲོ་སྟེ། དཔེར་ན་ང་ཚོས་
སྲོག་ཆགས་ཤིག་གི་ལུས་ཁམས་གང་དང་གང་ནས་དབང་པོ་དེ་དང་དེ་བཅད་དེ་
དབང་ཁམས་གཞན་དུ་སྤོར་ན་སྲོག་ཆགས་དེའི་ཚེ་སྲོག་མི་འགགས་པའི་ཐབས་
མེད་པ་བཞིན་ནོ། །ཞེས་བསྟན་པ་ལྟ་བུས་བསྟན་བཅོས་ཀྱི་ལུས་ཀྱང་དེ་བཞིན་
242



དུ་རང་དགར་ཕྲི་སྣོན་དང་གཅོད་སྤོ་བྱེད་མི་ཆོག་པར་དཀྱུས་གཅིག་ཏུ་འབྲེལ་
པའི་ བརྒྱུད་ རིམ་ གྱི་ ཆོས་ ཉིད་ དང༌ རང་ བཞིན་ ཅན་ ཞིག་ ཡིན་ པར་ གསལ།
ངེས་པར་དུ་རྒྱུད་རིམ་གྱི་རིག་པའི་བསམ་གཞིགས་ཀྱིས་རྩོམ་ལུས་ཀྱི་སྒྲིག་གཞིའི་
བཀོད་པ་ཕྲ་ཞིབ་ལ་འོས་ཤིང་ལེགས་པར་སྦྱར་ནས་བསྟན་བཅོས་ཀྱི་བརྗོད་བྱའི་
དོན་གྱི་གྲུབ་ཆ་དང་མཚོན་བྱེད་རྣམ་པའི་གྲུབ་ཆ་རྣམས་བབ་རླུང་འོས་མཐུན་དུ་
དཀྱུས་གཅིག་ཏུ་འབྲེལ་བའི་གོང་བུ་ཞིག་ཏུ་གྲུབ་པར་བྱེད་དགོས། སྒྲིག་གཞི་
ནི་རྩོམ་ལུས་གྲུབ་བྱེད་ཀྱི་ཐབས་ཤེས་གཙོ་བོ་ཡིན་ལ་དེའང་རྩོམ་པ་པོའི་སྒྱུ་རྩལ་
བསམ་གཞིགས་ཀྱི་གསར་སྐྲུན་རང་བཞིན་དང་འཚོ་བའི་ཉམས་མྱོང་གི་རྟོགས་
པ་དང་མཛེས་རྟོག་འདུ་ཤེས་མངོན་པར་མཚོན་པའི་རྣམ་རིག་གི་རྩལ་ནུས་ལ་
རག་ལས་སོ། །
༩. སྒྲིག་ གཞིའི་བཀོད་པ་རྩོམ་ལུས་ཀྱི་ཁྱད་ཆོས་དང༌ སྟུན་ དགོས་ པ།
རྩོམ་ལུས་ སོ་ སོའི་ཁྱད་ཆོས་ལ་བསྟུན་ནས་སྒྲིག་གཞི་བཀོད་སྒྲིག་བྱེད་དགོས།
དོན་གྱི་བྱུང་བ་རྗོད་པའི་བསྟན་བཅོས་ལ་མཚོན་ན་སྤྱིར་བརྗོད་བྱའི་དོན་གྱི་རང་
ངོས་ན་བྱུང་རིམ་གྱི་རྒྱུ་རྐྱེན་ཞིག་ཡོད་དེ། དེ་ཡང་རྩོམ་པ་པོས་མི་སྣའི་རང་
གཤིས་ཀྱི་ཁྱད་ཆོས་དང་འཚོ་བ་དངོས་ཀྱི་ཆོས་ཉིད་ལྟར་སྒྲིག་གཞི་བཀོད་སྒྲིག་
བྱེད་དགོས། ཡིད་ཀྱི་འགྱུར་བ་བརྗོད་པའི་བསྟན་བཅོས་ཀྱི་བརྗོད་བྱའི་དོན་
གྱི་རང་ངོས་ན་བྱུང་རིམ་གྱི་རྒྱུ་རྐྱེན་མེད་ལ་དེའི་སྒྲིག་གཞིའི་བཀོད་པ་གཙོ་བོ་
ནང་སེམས་ཀྱི་ཆགས་པ་དང་སྡང་བའི་ཡིད་འགྱུར་གྱི་རླབས་རྒྱུན་ལྟར་བཀོད་
སྒྲིག་བྱེད་དགོས། ཟློས་གར་འཁྲབ་གཞུང་གི་སྒྲིག་ གཞིའི་བཀོད་པ་འཁྲབ་
སྟོན་གྱི་དུས་དང་གནས་ཀྱི་རྒྱུ་ཚད་དང་ཡུན་ཚད་ཀྱི་དབང་དུ་འགྲོ་དགོས་པས་
བྱུང་རིམ་གྱི་སྒྲིག་གཞི་སྒྲུང་རྩོམ་ལས་ཆེས་ཆེར་སྡུད་མ་དང་སྙིང་བསྡུས་བྱེད་
དགོས་ལ་འཁྲབ་ཚན་ གྱི་བྱུང༌རིམ་ལ་འགྱུར་ལྡོག་ མང་ མི་འོས་པ་བཅས་སོ།
ལྷུག་རྩོམ་ལ་མཚོན་ན་དེ་འདྲ་མ་ཡིན་ཏེ་མཚོན་བྱེད་རྣམ་པ་སྣ་ཚོགས་སུ་སྤྱོད་
ཅིང་སྒྲིག་གཞིའི་བཀོད་པར་རང་དབང་ཆེ་བ། བརྗོད་བའི་སྙིང་བོས་ལུས་
ཡོངས་དམ་པར་འཛིན་དགོས་པ་སོགས་ཀྱི་རྣམ་གཞག་རགས་མོ་ཞིག་ལས་མེད་
243



པས་སྒྲིག་གཞིའི་རྣམ་པ་ལ་རང་དབང་རང་ཤུགས་ཆེའོ། ། ཟློས་གར་ལ་འགོ་
མཇུག་བར་གསུམ་གྱི་གྲུབ་ཆ་མ་ཚང་བར་འཁྲབ་ཚན་དུ་མར་བགོ་བ་དང་སྙན་
རྩོམ་ལ་ཚིགས་རྐང་ཕྲེང་དང་རབ་བྱེད་དུ་འབྱེད་པ། སྒྲུང་རྩོམ་ལ་ས་བཅད་
དང་ལེའུ་བཅིངས་པ། ཡང་ན་སྐབས་འབྱེད་པ། བམ་པོར་བགོ་བ་སོགས་
ཀྱི་སྒྲིག་གཞིའི་རྣམ་གཞག་ཕྲ་ཞིང་ཞིབ་པ་ཞིག་མཆིས་པ་དག་གི་རྣམ་པའི་བཀོད་
སྒྲིག་བྱེད་སྟངས་ཀྱི་རང་བཞིན་དང་ཁྱད་ཆོས་ཡིན།
གཉིས་པ།
གཏམ་རྒྱུད་དང་བྱུང་རིམ།
གཏམ་རྒྱུད་དང་བྱུང་རིམ་ཞེས་བྱ་བ་ནི་དོན་གྱི་བྱུང་བ་བརྗོད་པའི་རྩོམ་
རིག་དང་ཟློས་གར་རྩོམ་རིག་གི་བསྟན་བཅོས་ཀྱི་བརྗོད་བྱའི་ནང་དོན་གྱི་གྲུབ་ཆ་
གལ་ཆེན་ཞིག་ཡིན། ཐ་སྙད་འདི་དག་ལ་གོ་བ་ལེན་སྟངས་གཉིས་མཆིས་ཏེ། །
གཏམ་རྒྱུད་ལ་གནའ་གཏམ་དང་གནའ་རབས་ཀྱི་སྒྲུང་དུ་བརྗོད་ལ་དེའི་
གོ་དོན་ནི་སྔོན་གྱི་བྱུང་བ་བརྗོད་པའི་གཏམ་གྱི་དོན་ཡིན། ད་ལྟའི་ཐ་སྙད་
འདིའི་གོ་དོན་ཅུང་ཙམ་གཏིང་ཟབ་ཏུ་ཕྱིན་ཏེ་དོན་གྱི་བྱུང་བ་བརྗོད་པའི་བསྟན་
བཅོས་སུ་མི་སྣའི་སྣང་བརྙན་དང་རང་གཤིས་ཉམས་དང་ལྡན་ཞིང་བརྗོད་སྙིང་
འོ་བསྲུབས་ཀྱི་ཉིང་བཅུད་མར་ཐོན་པ་ལྟ་བུར་རམ་འདེགས་ཀྱི་ནུས་པ་འདོན་
པའི་དོན་གྱི་བྱུང་བ་མུ་འབྲེལ་དུ་སྔ་ཕྱི་ཕྲེང་སྒྲིག་པའི་དུས་ཀྱི་རྒྱུན་དང་དོན་གྱི་
བྱུང་བའི་རྒྱུན་ལ་ཟེར་ཏོ། །
བྱུང་རིམ་ཞེས་བྱ་བ་དོན་གྱི་བྱུང་བའི་འབྱུང་རྐྱེན་དང་དོན་སྔ་ཕྱིའི་རྒྱུ་
འབྲས་ཀྱི་རྣམ་གཞག་གཙོར་སྟོན་པ་ཞིག་སྟེ། དོན་སྔ་མའི་རྒྱུ་རྐྱེན་ལས་དོན་ཕྱི་
མ་འབྱུང་བའི་ཕན་ཚུན་བར་གྱི་རྒྱུ་འབྲས་ཀྱི་འབྲེལ་བ་གཙོར་བཟུང་སྟེ་བརྗོད་པ་
ཞིག་ཡིན། དེའང་གཏམ་རྒྱུད་ཀྱི་ཚུལ་དུ་སྣང་ལ་གཙོ་བོ་གཏམ་རྒྱུད་འབྱུང་
བའི་སྔ་ཕྱིའི་རྐྱེན་སྣ་ཚོགས་ཀྱི་རྒྱུ་དང་འབྲས་བུའི་རྣམ་གཞག་བརྗོད་པར་བྱེད་
244



དོ། །དེའང་དབྱིན་ཇུའི་རྩོམ་པ་པོ་ཧྥུ་ཧྲི་དཱས། རྒྱལ་པོ་སྐུ་གཤེགས་རྗེས་ཅུང་
ཙམ་མ་འགྱངས་པར་བཙུན་མོའང་འདས་སོང་། ཞེས་པ་དང་། རྒྱལ་པོ་སྐུ་
གཤེགས་རྗེས་བཙུན་མོ་མྱ་ངན་གྱིས་གདུངས་པས་ཅུང་མ་འགྱངས་པར་སྐུ་་་
འདས་སོང་། ཞེས་པ་ལྟ་བུའི་སྔ་མས་དོན་ཞིག་གི་བྱུང་བ་གསལ་པོར་བསྟན་
པ་ཙམ་དང་། ཕྱི་མས་དོན་སྔ་མའི་རྐྱེན་གྱིས་དོན་ཕྱི་མ་བྱུང་བའི་ཕན་ཚུན་
བར་གྱི་རྒྱུ་འབྲས་ཀྱི་འབྲེལ་བ་གསལ་བར་བསྟན་པས་དེ་བྱུང་རིམ་གྱི་དཔེ་རུ་
བརྗོད་ཅིང་སྔ་མ་གཏམ་རྒྱུད་ཀྱི་དཔེར་བཤད། གཏམ་རྒྱུད་ནི་དོན་གྱི་བྱུང་བ་
མངོན་པར་སྟོན་པ་ཙམ་དང༌། བྱུང་རིམ་ནི་དོན་གྱི་བྱུང་བའི་སྔ་ཕྱིའི་རྒྱུ་་་
འབྲས་ཀྱིའབྲེལ་བ་གསལ་བར་སྟོན་པ་ཞིག་ཡིན། བྱུང་རིམ་གྱི་རྐྱེན་སྣ་ཚོགས་
ཀྱིས་དོན་གྱི་བྱུང་བ་བརྗོད་པའི་གཏམ་རྒྱུད་ལ་མཐུན་རྐྱེན་ཕུན་སུམ་ཚོགས་པར་
སྦྱར་ པས་ དོན་གྱི་བྱུང་ རིམ་ ལ་ གསོན་ ཉམས་ ཀྱི་ དཔལ་ དང་ ལྡན་ པར་ གྱུར།
གཏམ་རྒྱུད་ལ་དུས་ཀྱི་སྔ་ཕྱི་དང་རྣམ་པའི་རྒྱུད་རིམ་སོགས་ཀྱི་དོན་བྱུང་གི་ཕྱིའི་
ཆོས་ཉིད་ཀྱི་ཤུགས་ཆེ་བ། བྱུང་རིམ་ལ་དོན་སྔ་ཕྱི་དང་མི་སྣ་ཕན་ཚུན་བར་གྱི་
རྒྱུ་འབྲས་ཀྱི་འབྲེལ་བ་སོགས་དོན་བྱུང་གི་འབྱུང་རྐྱེན་གྱི་ནང་རྒྱུ་ཤུགས་ཆེ་བར་
འདུག གཏམ་རྒྱུད་ནི་དོན་གྱི་བྱུང་བ་རང་བྱུང་གི་རྣམ་པའི་ཚུལ་དུ་ཐོན་ཞིང་
རང་བྱུང་གི་ཉམས་དང་ལྡན་པར་འདུག བྱུང་རིམ་ལ་མཛེས་རྟོག་གི་བློས་
བཅོས་པའི་ཤུགས་ཆེ་སྟེ་གཏམ་རྒྱུད་ཀྱི་འབྱུང་ལུགས་ལྟར་དོན་གྱི་བྱུང་བའི་རྒྱུ་
རྐྱེན་སྣ་ཚོགས་དམིགས་སུ་བཀོད་ཇུས་དང་སྒྲིག་སྦྱོར་བྱས་ནས་མཛེས་རྟོག་འདུ་
ཤེས་ཀྱི་དམིགས་སུ་སྤེལ་ཞིང་སྦྱོར་རོ། བྱུང་རིམ་ནི་གཏམ་རྒྱུད་རང་བཞིན་མ་
ཡིན་ལ་དེའང་གཏམ་རྒྱུད་ཀྱི་རྣམ་པ་མཐོ་ཤོས་ཤིག་ཏུ་གྲུབ་པར་ངེས་སོ། །
བྱུང་རིམ་གྱི་དོན་དུ་གཏམ་རྒྱུད་ཀྱི་རྩ་བའི་དོན་རྣམས་འདུས་པས་དོན་གྱི་
བྱུང་བ་བརྗོད་པའི་བསྟན་བཅོས་ཀྱི་བརྗོད་བྱའི་དོན་གྱི་གྲུབ་ཆ་བཤད་པར་བྱུང་
རིམ་གྱི་རྣམ་གཞག་གཙོར་བཟུང་ནས་བཤད་དེ་གཏམ་རྒྱུད་མི་བཤད་དོ། །
245



གཅིག
བྱུང་རིམ་གྱི་གོ་དོན།
བྱུང་རིམ་བྱ་བ་ནི་དོན་གྱི་བྱུང་བ་བརྗོད་པའི་རྩོམ་རིག་བསྟན་བཅོས་ཀྱི་མི་
སྣའི་བྱ་སྤྱོད་ཀྱི་རྒྱུད་རིམ་དང་རང་གཤིས་གྲུབ་ཚུལ་གྱི་ལོ་རྒྱུས་ཏེ་མི་སྣ་ཕན་ཚུན་
བར་གྱི་འབྲེལ་བ་སྣ་ཚོགས་དང༌། སྤྱི་ཚོགས་འཚོ་བའི་རྒྱུ་རྐྱེན་རབས་དང་རིམ་
པའི་བྱུང་འཕེལ་གྱི་རྒྱུད་རིམ་གྱི་ལོ་རྒྱུས་ལ་བྱའོ། དེ་ཡང་དངོས་ཡོད་འཚོ་བའི་
འགལ་འདུ་སྣ་ཚོགས་ གཞིར་བཟུང་ནས་འདོར་ལེན་གྱིས་གཅིག་བསྡུས་དང་
བཙོ་སྦྱང་སོགས་ཀྱི་རིག་པས་ལས་སྐྱོར་ལ་བརྟེན་ནས་བརྗོད་བྱའི་དོན་སྔ་ཕྱི་དང་
མི་སྣ་ཕན་ཚུན་བར་དུ་རྒྱུ་འབྲས་ཀྱི་འབྲེལ་བ་སྣ་ཚོགས་འབྱུང་བར་བཀོད་སྒྲིག་
དང་བཟོ་བཅོས་བྱས་ཏེ་འགལ་འདུ་དང་མཛའ་མཐུན། དགྲ་གཉེན་སོགས་
ཀྱི་འཕོ་འགྱུར་གྱི་ཟློས་གར་སྣ་ཚོགས་འབྱུང་བའི་སྒྱུ་རྩལ་གྱི་རྣམ་པའི་བཀོད་སྒྲིག་
བྱེད་སྟངས་ཤིག་ཡིན། དེ་ལ་གོར་ཅིས་བྱུང་རིམ་ནི་རྩོམ་རིག་གི་གྲུབ་ཆ་ཨང་
གསུམ་པ་ཡིན་ཞེས་（ན་གཞོན་རྩོམ་པ་པོ་དང་གླེང་མོལ་བྱེད་པ་》ཞེས་པར་གསལ་)གསུངས།
མི་སྣ་ཕན་ཚུན་བར་གྱི་འབྲེལ་བ་ལ་འགལ་འདུ་དང་། ཞེ་ལོག་དང་མཛའ་
མཐུན་དང་དགྲ་གཉེན་སོགས་ཀྱི་འབྲེལ་བ་དང་འགྱུར་ལྡོག་སྣ་ཚོགས་ཀྱི་རྒྱུ་དང་
རྐྱེན་ལ་བརྟེན་ནས་མི་སྣའི་གཤིས་རྒྱུད་ཀྱི་རང་མདངས་ རིམ་ བཞིན་མངོན་་་
གསལ་དུ་ཐོན་ཞིང་དཔེར་མཚོན་གྱི་རང་བཞིན་ལྡན་་ པའི་ སྣང་བརྙན་འཚར་
ལོངས་བྱུང་བའི་ལོ་ རྒྱུས་སུ་གྲུབ་དགོས། མི་སྣའི་སྣང་བརྙན་སྐྲུན་པ་གཙོར་
འཛིན་པའི་དོན་བརྗོད་དང་ཟློས་གར་རིགས་ཀྱི་བསྟན་བཅོས་སུ་བྱུང་རིམ་གྱིས་
མེད་མི་རུང་བའི་གནས་འགངས་ཆེན་ཞིག་བཟུང་ཡོད། བསྟན་བཅོས་ཀྱི་
བརྗོད་བྱའི་དོན་རྣམས་བྱུང་རིམ་གྱི་བཀོད་པའི་ཕྲེང་བསྒྲིགས་ཏེ་མུ་འབྲེལ་དུ་
སྤེལ་པ་དང༌། དོན་སྔ་མ་སྔ་མའི་རྒྱུ་རྐྱེན་ལས་ཕྱི་མ་ཕྱི་མ་འབྱུང་པའི་རྒྱུ་འབྲས་
216



ཀྱི་ཚུལ་དུ་མངོན་པར་འབྱུང་ཞིང་སྤེལ་ངེས་སོ། ། དོན་བརྗོད་རང་བཞིན་གྱི་
སྒྲུང་རྩོམ་དང་ཟློས་གར་བསྟན་བཅོས་ཀྱི་བརྗོད་དོན་ཡོད་ཅོག་བྱུང་རིམ་ཁོ་ནར་
ངེས་པའི་རྒྱུ་མཚན་ཡང་མེད་དེ་མི་སྣ་དང་དོན་ཁ་ཤས་བྱུང་རིམ་གྱི་རྐྱེན་ཁོ་ནའི་
དབང་འགྲོ་མི་དགོས་ཏེ། དཔེར་ན་རྩོམ་གྱི་ཁ་བྱང་དང་གཟུར་གནས་ཀྱི་
གསལ་བཤད། བར་བསྣན་གྱི་གཏམ་དང་གླེང་མོལ། དྲན་སྣང་གི་ཚུལ་
སོགས་ཀྱི་བརྗོད་པ་སོགས་བྱུང་རིམ་དངོས་མ་ཡིན་པས་དེ་དག་བྱུང་རིམ་གྱི་སྒྲིག་
སྤེལ་ལ་རམ་འདེགས་ཀྱི་ནུས་པ་འདོན་པའི་ཡན་ལག་གི་ཐབས་སུ་སྤྱད་པས་བྱུང་
རིམ་དངོས་དང་འབྲེལ་ནས་བསྟན་བཅོས་ཀྱི་བརྗོད་བྱའི་དོན་གྱི་ཆ་ཤས་སུ་གྲུབ་
པ་ཙམ་མོ། །
གཉིས། བྱུང་རིམ་བཙོ་སྦྱང་བྱེད་པའི་ཐབས། །
བསྟན་བཅོས་དངོས་ཀྱི་བྱུང་རིམ་ནི་མི་སྣའི་རང་གཤིས་མངོན་གསལ་དུ་
འདོན་པ་དང་བརྗོད་བྱའི་སྙིང་པོ་གཏིང་ཟབ་ཏུ་སྤེལ་པའི་སྒྱུ་རྩལ་གྱི་ཐབས་ཤེས་
གལ་ཆེན་ཞིག་ཡིན། མི་སྣའི་རང་གཤིས་མངོན་གསལ་དུ་ཐོན་པར་དམིགས་
ནས་སྤྱི་ཚོགས་ཀྱི་ཁོར་ཡུག་གི་རྒྱུ་རྐྱེན་ཕུན་སུམ་ཚོགས་ཤིང་ཐུན་མིན་ཁྱད་པར་
བའི་ངང་ཚུལ་སོགས་མི་སྣའི་ནང་སེམས་ཀྱི་འགྱུར་བ་དང་ལེགས་པར་སྦྱར་ནས་
སྤྱི་ཚོགས་འཚོ་བའི་སྣང་ཚུལ་རྣམས་མི་སྣའི་རང་གཤིས་གྲུབ་བྱེད་ཀྱི་དངོས་རྒྱུ་
དཔེར་མཚོན་གྱི་རང་བཞིན་དུ་བཙོ་སྦྱང་བྱས་ནས་བྱུང་རིམ་གྱི་འཕེལ་བ་སྒྱུ་རྩལ་
སྣང་བརྙན་གྱི་རང་གཤིས་མངོན་གསལ་དུ་གྲུབ་པའི་ལོ་རྒྱུས་ཀྱི་གོ་རིམ་དང་བྱུང་
བ་ཞིག་ ཏུ་འགོད་དགོས། མི་སྣའི་སྣང་བརྙན་གྱི་བཞེང་སྐྲུན་དམིགས་སུ་་་
བཟུང་ནས་འགལ་འདུ་ལྟག་སྤྲོད་ཀྱི་བཀོད་པ་ཕྲ་ཞིབ་ཏུ་འགོད་པར་མཛེས་རྟོག་
རྟོག་སྣང་གི་འཆར་སྒོའི་སྒྲོ་འདོགས་དང་བློ་བཟོ་བྱེད་པའི་རིག་སྟོབས་ཆེས་ཆེར་
སྤེལ་ཞིང༌། སྤྱི་ཚོགས་འཚོ་བའི་དངོས་རྒྱུ་ཁོར་ཡུག་གི་རྐྱེན་སྣ་ཚོགས་མི་སྣའི་
247



རང་གཤིས་ཀྱི་ཆོས་ཉིད་དང་དགོས་མཁོ་ལྟར་སྒྲིག་སྦྱོར་བྱས་ནས་སྤྱི་ཚོགས་འཚོ་
བའི་འགལ་རྐྱེན་སྣ་ཚོགས་ཤུགས་དྲག་ཏུ་སྤེལ་ཏེ་འགལ་འདུ་ལྟག་སྤྲོད་ཚབས་
ཆེན་དུ་སྤེལ་ཞིང་མི་སྣ་ཕན་ཚུན་བར་གྱི་འགལ་བ་དང་འཐབ་རྩོད་ལས་མི་སྣའི་
རང་གཤིས་མངོན་གསལ་དུ་ཐོན་པར་བཀོད་ཅིང་སྒྲིག་སྦྱོར་བྱེད་དགོས། །
བྱུང་རིམ་བཙོ་སྦྱང་གི་རྣམ་གཞག་བྱེ་བྲག་ཏུ་བཤད་པ་ལ་གསུམ་ཏེ།
༡. གྱུར་མི་སྣའི་རང་གཤིས་ནི་བྱུང་རིམ་གྱི་སྲོག་ཤིང་ཡིན། རྩོམ་རིག་
བསྟན་བཅོས་ཀྱི་མི་སྣའི་རང་གཤིས་དང་བྱུང་རིམ་གྱི་འབྲེལ་བ་ནི་དཀྱུས་གཅིག་
ཏུ་འབྲེལ་བའི་རྒྱུ་འབྲས་ཀྱི་འབྲེལ་བ་ཞིག་ཡིན། བྱུང་རིམ་གྱི་བྱུང་འཕེལ་ལས་
མི་སྣའི་རང་གཤིས་མངོན་པར་ཐོན་པས་བྱུང་རིམ་གྱི་བྱུང་འཕེལ་ནི་མི་སྣའི་རང་
གཤིས་འཕེལ་བའི་ལོ་རྒྱུས་དངོས་ཡིན། དོན་གྱི་བྱུང་བའི་རྒྱུད་རིམ་གྱི་བཀོད་
སྒྲིག་ནི་མི་སྣའི་རང་གཤིས་མངོན་བྱེད་ཀྱི་ཐབས་ཤེས་གལ་ཆེན་ཞིག་ཏུ་སྤྱོད་ལ་
མི་སྣའི་བསམ་པའི་རང་བཞིན་གྱི་གཤིས་རྒྱུད་ཀྱང་ཕྱི་འཚོ་བའི་དངོས་དོན་གྱི་
བྱུང་བའི་རྐྱེན་སྣ་ཚོགས་ལ་རག་ལས་ཤིང་གྲུབ་པ་དང༌། དེ་དག་ཕན་ཚུན་
རྟེན་དང་བརྟེན་པའི་རྒྱུ་འབྲས་ཀྱི་རྣམ་པའི་ཚུལ་དུ་ལ བྲེལ་ཞིང་གཅིག་གྱུར་ཏུ་
གྲུབ་ཡོད། སྤྱིར་མི་སྣའི་རང་གཤིས་ཀྱི་བཀོད་པས་བྱུང་རིམ་གྱི་བཀོད་སྒྲིག་ལ་
ཁ་ལོ་བྱེད་ཅིང་མི་སྣའི་རང་གཤིས་ཀྱི་རང་བཞིན་དང་ཁྱད་ཆོས་ལ་གཞིགས་ནས་
བྱུང་རིམ་གྱི་སྔ་ཕྱིའི་རྐྱེན་སྣ་ཚོགས་སྐྲུན་ཅིང་སྤེལ། དོན་གྱི་བྱུང་བའི་སྒྲིག་སྦྱོར་
གྱིས་མི་སྣའི་རང་གཤིས་གྲུབ་པར་འབྱུང་རྐྱེན་ཕུན་སུམ་ཚོགས་པའི་དངོས་རྒྱུའི་
ནུས་པ་འདོན། །
བྱུང་རིམ་གྱི་འགྱུར་བས་མི་སྣའི་རང་གཤིས་ཀྱི་འགྱུར་ལྡོག་དང་འབྱུང་
རྐྱེན་གྱི་ནུས་པ་མངོན་པར་འདོན་ཏེ། དངོས་ཡོད་འཚོ་བའི་ཆོས་ཉིད་དང་
སྣང་ཚུལ་གྱིས་རྣམ་པར་སྦྱར་པའི་བྱུང་རིམ་གྱི་རྒྱུན་དང་མ་ལག་གི་དོན་རྐྱེན་སྣ་
ཚོགས་མི་སྣའི་རང་གཤིས་གྲུབ་བྱེད་ཀྱི་རྒྱུར་གྲུབ་པས་བྱུང་རིམ་གྱི་རྐྱེན་སྣ་ཚོགས་
ལས་མི་སྣའི་རང་གཤིས་མངོན་པར་ཐོན་པས་ཁབ་ཤུལ་སྐུད་པ་དང་ཚིག་ཤུལ་
དོན་གྱིས་དྲངས་པ་བཞིན་བྱུང་རིམ་དང་རང་གཤིས་ལྷུན་དུ་གྲུབ་ཡོད།
248



༢. འགལ་ འདུ་ ལྟག་ སྤྱོད་ ནི་ བྱུང་ རིམ་ གྱི་ རྩ་ བའི་ འབྱུང༌ རྐྱེན་ ཡིན།
དངོས་ཡོད་འཚོ་བའི་ཁྲོད་ཀྱི་འགལ་འདུ་ལྟག་སྤྲོད་ནི་རྩོམ་རིག་བསྟན་བཅོས་ཀྱི་
བྱུང་རིམ་གྱི་རྩ་བའི་འབྱུང་རྐྱེན་གྱི་རྨང་གཞི་དངོས་ཡིན། དངོས་ཡོད་འཚོ་
བའི་འགལ་འདུ་སྣ་ཚོགས་ལ་བཙོ་སྦྱང་གིས་སྙིགས་དོར་བཅུད་ལེན་དང་གཅིག་
བསྡུས་ཀྱིས་ཤུགས་དྲག་ཏུ་བཏང་སྟེ་སླར་དེ་དག་རྒྱུ་འབྲས་ཀྱི་རྣམ་གཞག་ལྟར་
གུང་བསྒྲིགས་ཏེ་བྱུང་རིམ་གྱི་ཕྲེང་སྤེལ་དགོས། འགལ་འདུ་ལྟག་སྤྲོད་དེ་མི་
སྣའི་རང་གཤིས་ཀྱི་འགལ་ཟླའི་རང་བཞིན་ཕྱིར་མངོན་པའི་ཚད་མཐོ་ཤོས་དང་
གཅིག་བསྡུས་ཀྱི་ཚུལ་དུ་ཐོན་པའི་ ཤུགས་དྲག་ཤོས་ཤིག་ཡིན། རང་གཤིས་
འ གལ་ཟླར་ལངས་པའི་རྐྱེན་གཙོ་བོ་གཉིས་ཏེ། གཅིག་ནི་མི་སྣ་ཕན་ཚུན་གྱི་
རང་གཤིས་ཐ་དད་དུ་གྱུར་པའི་ཁྱད་པར་གྱི་འགལ་འདུ་སྟེ་སྤྱི་ཚོགས་འབྲེལ་བ་
སྣ་ཚོགས་ཀྱི་རྐྱེན་ལས་གྲུབ་པའི་སོ་སོའི་རང་གཤིས་འགལ་འདུ་གདོང་གཏུག་
བྱེད་པ་སྟེ། གཉིས་ནི་མི་སྣའི་རང་རྒྱུད་ཀྱི་གཤིས་ཀ་ནང་འགལ་དུ་འགྲོ་བ་སྟེ།
མི་སྣའི་རང་གཤིས་གྲུབ་ཚུལ་དང་འཚར་ལོངས་བྱུང་ སྐབས་སྣང་ཁམས་རང་
འགལ་དུ་གདོང་ཐུག་བྱུང་བ་ལ་ཟེར། སྤྱིར་སྤྱི་ཚོགས་འཚོ་བའི་འགལ་འདུ་
ལྟག་སྤྲོད་ཀྱི་ཚུལ་དང་རྣམ་པ་སྣ་ཚོགས་པར་མཆིས་ལ་རྩོམ་པ་པོའི་འཚོ་བའི་
ཉམས་མྱོང་གི་ཁྱད་པར་དང་རང་གཤིས་ཀྱི་དབང་གིས་དེའང་སྒྱུ་རྩལ་གྱི་རྣམ་པ་
སྣ་ཚོགས་པའི་ཚུལ་དུ་སྦྱོར་ཏེ། ལ་ལས་མི་སྣའི་རང་གཤིས་ཀྱི་འགལ་བའི་ཁྱད་
ཆོས་ལ་བསྟུན་ནས་འགལ་འདུ་ལྟག་སྤྲོད་ཀྱི་འཐབ་རྩོད་ཛ་དྲག་ཏུ་སྤེལ་ཞིང་
མཚོན་པ། ལ་ལས་རྒྱུན་ལྡན་གྱི་འཚོ་བའི་ངང་ཚུལ་ལ་བརྟེན་ནས་འགལ་འདུ་
ལྟག་སྤྲོད་བབ་བཞིན་དུ་ སྤེལ་བ་དང་། སྔ་མ་ལྟ་བུར་རྦ་རླབས་ཀྱི་དཀྱིལ་་་
འཁོར་གྱེན་དུ་འཕྱུར་བའི་རྔམ་བརྗིད་ཀྱི་མཛེས་ཉམས་ལྡན་པ་དང་། ཕྱི་མ་ལྟ་
བུར་དྲོད་འཇམ་གྱི་དཔྱིད་རླུང་དལ་དུ་གཡོ་བཞིན་སྦྲང་ཆར་བསིལ་མ་ཟིམ་ཟིམ་
དུ་འབབ་པའི་ཞི་བདེའི་མཛེས་ཉམས་ཐོན་པ། དེ་དག་གི་མཛེས་རྩལ་རིག་
པའི་རིན་ཐང་བླ་ན་མཐོ་བའོ། །
༣. བྱུང་རིམ་གྱི་གྲུབ་ཆ། བྱུང་རིམ་ནི་སྤྱི་ཚོགས་འཚོ་བའི་ནང་དོན་
249



རབ་དང་རིམ་པའི་བྱུང་འཕེལ་གྱི་རྒྱུད་རིམ་དང་ལོ་རྒྱུས་ཀྱི་ཚུལ་ཡིན། དེ་ཡང་
རང་བྱུང་ཁམས་ཀྱི་སྣང་ཚུལ་དང་སྤྱི་ཚོགས་འཚོ་བའི་སྣང་ཚུལ་གྱི་འགལ་འདུ་སྣ་
ཚོགས་ལྟག་སྤྲོད་དུ་ལངས་པའི་ཆོས་ཉིད་ལུགས་དང་མཐུན་པར་སྔ་ལོགས་ལ་རྒྱུ་
དང་རྐྱེན་གྱི་ཕྲེང་ཕུན་སུམ་ཚོགས་པར་སྤེལ་ཞིང་སྦྱོར་བ་དང་ཕྱི་ལོགས་ལ་གྲུབ་
འབྲས་གཡུར་དུ་ཟ་བར་བསྐྲུན་པ་ལས་བྱུང་རིམ་གྱི་བཀོད་པ་ཆ་ཚང་བར་སྒྲིག་
སྦྱོར་བྱེད་དོ། །བྱུང་རིམ་ལ་འ གོ་མཇུག་བར་གསུམ་ཡོངས་སུ་རྫོགས་པར་ཐོག་
མར་རྒྱུ་དང་རྐྱེན་གྱི་འགལ་འདུའི་ཚོགས་འབྱུང་བར་སྐྲུན་པ་ནས་འགོ་རྩོམ་པ་
དང་། བར་དུ་མུ་མཐུད་དུ་འཕེལ་ཞིང་རྒྱས་པར་སྤེལ་བ་དང༌། དེ་ནས་
འགལ་བ་རྣམས་ཛ་དྲག་དང་རྣོ་ངར་དུ་སྤེལ་བ་དང་། མཐར་འགལ་འདུ་ལྟག་
སྤྲོད་ཕྱོགས་ལས་རྒྱལ་བའམ་ཕམ་པའི་སྒོ་ནས་མཇུག་སྡུད་པ་བཅས་ནས་བྱུང་
རིམ་གྱི་འགོ་མཇུག་བར་གསུམ་རྒྱུ་འབྲས་ཀྱི་རྣམ་གཞག་དང་ལོ་རྒྱུས་ཀྱི་གོ་རིམ་
ཆ་ཚང་བར་བཀོད་དོ། ། བྱུང་རིམ་གྱི་རྒྱུ་རྐྱེན་དང་འབྲས་བུའི་ཕན་ཚུན་གྱི་
འབྲེལ་བ་ནི་ཐོག་མར་བྱུང་རིམ་གྱི་རྒྱུ་རྐྱེན་འབྱུང་བའི་འགལ་འདུ་དུ་མའི་འགོ་
རྩོམ་པ་དང་བར་དུ་འགལ་འདུ་དེ་དག་ཛ་དྲག་ཏུ་འཕེལ་ཞིང་རྣོ་ངར་དུ་ལངས་
པ་དང༌། མཐར་ཁྱོད་ཤི་ང་གསོན་དུ་ལངས་པའི་འགལ་འདུ་ལྟག་སྤྲོད་ཀྱི་
འཐབ་རྩོད་ལས་རྒྱལ་བའམ་ཕམ་པས་མཇུག་བསྡུ་བའོ༔ ལ་ལས་སྔོན་ལ་གླེང་
གཞིའམ་སྔོན་འགྲོའི་གཏམ་དང་མཇུག་སྡུད་པའི་རྗེས་ལའང་མཇུག་བྱང་བཀོད་
པའང་ཡོད།
གླེང་གཞིའམ་སྔོན་འགྲོའི་གཏམ་བྱ་བ། གཏམ་རྒྱུད་དངོས་ཀྱི་སྔ་ལོགས་
སུ་བཀོད་པའི་གཏམ་རྒྱུད་དངོས་འབྱུང་བའི་རྒྱུ་དང་རྐྱེན་གྱི་ཚུལ་ཏེ་ཡུལ་དང་
དུས་ཀྱི་བཀོད་པའི་གནས་ཚུལ་མདོར་བསྟན་ཙམ་དང་མི་སྣ་གཙོ་བོའི་ལོ་རྒྱུས་
དང་ཕན་ཚུན་བར་གྱི་འབྲེལ་བ་མདོར་བསྟན་ཙམ་ཞིག་ཡིན།
དང་པོ་འགོ་རྩོམ་པ། སྤྱི་ཚོགས་འཚོ་བའི་དོན་རྐྱེན་སྣ་ཚོགས་ཀྱི་སྒྲིག་
སྦྱོར་ལས་མི་སྣ་ཕན་ཚུན་བར་གྱི་འགལ་འདུ་སྣ་ཚོགས་ལྟག་སྤྲོད་དུ་ལངས་པར་
འགལ་བའི་རྒྱུ་རྐྱེན་གྱི་ས་བོན་མངོན་པར་འདེབས་པ། དེ་ནི་གཏམ་རྒྱུད་ཀྱི་
250



བྱུང་རིམ་རབ་དང་རིམ་པར་སྤེལ་བའི་འབྱུང་རྩའི་རྒྱུ་རྐྱེན་དངོས་ཡིན་ལ་དེས་
ཀྱང་བྱུང་རིམ་གྱི་འཕེལ་རྒྱས་ལ་ཤུགས་རྐྱེན་དང་ཁ་ལོ་བྱེད་དོ། །
གཉིས་པ་འཕེལ་རྒྱས་སུ་སྤེལ་བ། འགལ་འདུ་སྣ་ཚོགས་མུ་མཐུད་དུ་
མངོན་པར་བྱུང་ཞིང་གཏིང་ཟབ་ཏུ་འཕེལ་བར་འགྲོ་ལ་བྱའོ། འདི་ནས་མི་སྣ་
ཕན་ཚུན་གྱི་འབྲེལ་བ་རིམ་བཞིན་མངོན་གསལ་དུ་ཐོན་ཞིང་ཕན་ཚུན་བར་གྱི་
འགལ་འདུ་སྣ་ཚོགས་ཀྱང་རིམ་བཞིན་རྣོ་ངར་དང་ཛ་དྲག་ཏུ་འཕེལ་ལ་མི་སྣའི་
རང་གཤིས་ཀྱི་ཁྱད་ཆོས་ཀྱང་རིམ་བཞིན་སོ་སོ་ཐ་དད་དུ་མངོན་པར་ཐོན་ཞིང་།
འགལ་འདུ་ལྟག་སྤྲོད་ཀྱི་ཕྱི་ནང་གི་ རྒྱུ་རྐྱེན་སྣ་ཚོགས་ཀྱང་རིམ་བཞིན་ཕྱོགས་
གཅིག་ཏུ་ཛ་དྲག་ ཏུ་ལངས་པར་འདུ་ཞིང་འགལ་འདུའི་རྦ་རླབས་མཁའ་རུ་་
འཕྱུར་བར་སྔོན་འགྲོའི་སྟ་གོན་གྱི་རྒྱུ་རྐྱེན་ཕུན་སུམ་ཚོགས་པར་སྐྲུན་པའི་སྐབས་
ཤིག་ཡིན།
གསུམ་པ་ཛ་དྲག་ཏུ་མངོན་པར་སྤེལ་བ། འགལ་འདུ་ལྟག་སྤྲོད་ཆེས་ཛ་
དྲག་དང་ཚབས་ཆེན་དུ་ལངས་ཏེ་དཀར་ནག་གི་མི་སྣའི་ལས་ དབང་དང་ ཤི་
གསོན་དང་རྒྱལ་ཕམ་གྱི་ཐག་གཅོད་དབྱེ་འབྱེད་ཀྱི་གནད་འགོག་ལ་ཐུག་པའི་
སྐབས་ཡིན། སྐབས་འདིའི་འགལ་འདུ་ལྟག་སྤྲོད་རྣོ་ངར་དུ་ལངས་ཏེ་མི་སྣ་
གཙོ་བོའི་རང་གཤིས་དང་ལས་དབང་བདེ་སྡུག་གི་ཚུལ་དངོས་མངོན་གསལ་དུ་
ཐོན་པའི་ཆབས་ཅིག་ཏུ་བརྗོད་བྱའི་སྙིང་བོ་གཅིག་བསྡུས་སུ་མཚོན་ཏེ། རྩོམ་
པ་པོའི་མཛེས་རྟོག་ལྟ་བ་དང་བསམ་བློའང་ཤུགས་བསྟན་དུ་མངོན་པར་མཚོན་
ནོ། བརྗོད་བྱ་དང་མི་སྣ་བྱུང་རིམ་གྱི་དོན་རྐྱེན་སྣ་ཚོགས་འགལ་འདུ་ལྟག་སྤྲོད་
ཚབས་ཆེན་དང་ཛ་དྲག་ ཏུ་འཕེལ་ཞིང་ལངས་པའི་སྐབས་འདི་ནི་བྱུང་རིམ་་
འཕེལ་རྒྱས་ཀྱི་ཆེས་ངོ་མཚར་ཞིང་ཡིད་ཕྲོགས་པའི་ལོ་རྒྱུས་ཀྱི་རང་བཞིན་ལྡན་
པའི་དུས་ཤིག་ཡིན། །
བཞི་བ་མཇུག་སྡུད་པ། འདི་ནི་འགལ་འདུ་སྣ་ཚོགས་ལྟག་ སྤྲོད་དུ་་་
ལངས་རྗེས་ཀྱི་མཇུག་འབྲས་དང་བྱུང་རིམ་འཕེལ་བའི་ལོ་རྒྱུས་ཀྱི་མཇུག་རྫོགས་
པའི་སྐབས་ཡིན། སྐབས་འདིར་མི་སྣའི་བར་གྱི་འགལ་བ་དང་སུ་རྒྱལ་སུ་ཕམ་
251



གྱི་ཚུལ་དང་ལས་དབང་བདེ་སྡུག་ཏུ་ཐག་བཅད་པའི་མཇུག་འབྲས་ཀྱི་གནས་
ཚུལ་མདོར་སྟོན་ཙམ་ཡིན། རྩོམ་རིག་བསྟན་བཅོས་ལ་ལར་མཇུག་འབྲས་
གསལ་དུ་མ་བཀོད་པར་ཀློག་མཁན་རང་ལ་དཔྱོད་པ་དང་ཚོད་དཔོག་བྱ་བར་
བཞག་ཡོད། །
མཇུག་བྱང་། རྩ་བའི་འགལ་བ་རྣམས་ཡོངས་སུ་ཐག་བཅད་ཟིན་པའི་
རྗེས་ལ་རྩོམ་པ་པོས་མི་སྣ་གཙོ་བོའི་འབྱུང་འགྱུར་གྱི་ལས་དབང་དང་བྱ་བར་ཁ་
ཕྱོགས་སྟོན་པ་ཙམ་དུ་བརྗོད་པ་དང་ཡང་ན་དེའི་ལོ་རྒྱུས་ལ་མཐའ་དཔྱོད་ཀྱི་
ཚུལ་དུ་གདེང་འཇོག་བྱེད་པ་ཙམ་ལ་བྱའོ། །
སྦྱང་བྱའི་དོན་ཚན།
༡ རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་དང་མཚོན་བྱེད་རྣམ་པའི་གོ་དོན་མདོར་
ཙམ་བརྗོད་པ། །
༢ བརྗོད་བྱ་དང་བརྗོད་སྙིང་གི་འབྲེལ་བ་དང་ཁྱད་པར་ཅི་དང་། བརྗོད་བྱ་སྒྲ་ཡངས་དོག་ཏུ་
འཇུག་པའི་གོ་དོན་དང་ཁྱད་པར་ཅི།
༣ གཏམ་རྒྱུད་དང་བྱུང་རིམ་གྱི་གོ་དོན་དང་ཁྱད་པར་ཅི།
༩ བརྗོད་བྱའི་ནང་དོན་དང་མཚོན་བྱེད་རྣམ་པའི་རྩོད་སྒྲུབ་ཀྱི་འབྲེལ་བ་ཤོད།
༥ བསྟན་བཅོས་ཀྱི་བརྗོད་བྱའི་ནང་དོན་ལ་འབྲེལ་ནས་སྒྲིག་གཞིའི་གོ་དོན་དང་རྩ་དོན་གསལ་
བར་ཤོད།
252



ས་བཅད་དྲུག་པ། རྩོམ་རིག་བསྟན་བཅོས་
ཀྱི་ལུས་ཀྱི་རིགས་བཤད་པ།
[ནང་དོན་གནད་བསྡུས] རྩོམ་རིག་གི་ལུས་ནི་རྩོམ་རིག་ བསྟན་
བཅོས་ཀྱི་བརྗོད་བྱའི་ནང་དོན་རྗོད་བྱེད་ཚིག་གི་ཕྲེང་དུ་སྦྱར་བའི་རྣམ་པ་ལ་བྱ་
སྟེ། རྩོམ་རིག་བསྟན་བཅོས་ཡོད་དོ་ཅོག་ལ་བརྗོད་བྱའི་ནང་དོན་གྱི་ཆ་དང་
མཚོན་བྱེད་རྣམ་པའི་ཆ་གཉིས་ཀྱིས་གྲུབ་སྟེ། སྙན་གཞུང་《མེ་ལོང་མ་》ལས།
ལུས་ནི་བརྗོད་པར་འདོད་པ་ཡི། །དོན་གྱི་རྣམ་བཅད་ཚིག་གི་ཕྲེང༌། །ཞེས་རྩོམ་
ལུས་ཀྱི་མཚན་ཉིད་བཤད་པ་དོན་ལ་ངེས་པའི་ལེགས་བཤད་དུ་སྣང༌། རྩོམ་
རིག་གི་ལུས་སོ་སོའི་རྣམ་གཞག་ལ་སྣང་བརྙན་བཞེངས་སྟངས་དང་། ཚིག་གི་
སྦྱོར་སྟངས། སྒྲིག་གཞིའི་བཀོད་སྟངས། དེ་མིན་ཡིག་ཚོགས་ཀྱི་མང་ཉུང་
བཅས་ཀྱི་ཁྱད་པར་ལས་གྲུབ་པ། ཁྱད་ཆོས་དེ་དག་ལ་རྟོག་དཔྱོད་ཞིབ་འཇུག་
དཔྱིས་ཕྱིན་པར་བྱས་ཏེ་རྩོམ་རིག་གསར་རྩོམ་དང་གཟིགས་ཞིབ། མཐའ་
དཔྱོད་བཅས་བྱེད་རྒྱུ་ནི་རྩོམ་རིག་གཞུང་ལུགས་སྤྱི་ལ་མཚོན་ན་དོན་སྙིང་གལ་
ཆེན་ལྡན་པ་ཞིག་ཡིན། ས་བཅད་འདིར་རྩོམ་རིག་བསྟན་བཅོས་ཀྱི་ལུས་ཀྱི་
རིགས་དབྱེ་སྟངས་དང་དེ་དག་སོ་སོའི་ཁྱད་ཆོས་སོགས་རྒྱས་པར་བརྗོད་དོ། །
ལེའུ་དང་པོ། རྩོམ་རིག་གི་ལུས་ཀྱི་རིགས་
དབྱེ་སྟངས་བཤད་པ།
རྩོམ་རིག་གི་ལུས་ཞེས་པ་ཐོག་མར་བྱུང་བ་ཉིད་ནས་རིམ་བཞིན་ཇེ་ལེགས་
253



དང་ཕུན་ཚོགས་དར་ རྒྱས་འབྱུང་བཞིན་འདུག རྩོམ་རིག་ལོ་རྒྱུས་ སྟེང་དུ་
ལུས་ཀྱི་རྣམ་པའི་རིགས་སྣ་ཚོགས་སུ་དབྱེ་བའི་ལུགས་འདྲ་མིན་བྱུང་ལ། དེ་
དག་གི་རྩ་བའི་ཁྱད་ཆོས་རེ་རེ་བྱེ་བྲག་ཏུ་མ་བཤད་གོང་ལ་རྣམ་པའི་རིགས་དབྱེ་
སྟངས་ཀྱི་རྩ་ བའི་གཞུང་ལུགས་དང་ ཐབས་ཤེས་ ཀྱི་ རྣམ་གཞག་མདོར་ཙམ་་་
བརྗོད་དོ། །
རྩོམ་རིག་བསྟན་བཅོས་ཀྱི་ལུས་ནི་རྩོམ་པ་པོའི་བརྗོད་པར་འདོད་པའི་
ཀུན་སློང་གིས་བསླངས་པའི་བརྗོད་བྱའི་དོན་ག་གེ་མོ་ཞིག་རྗོད་བྱེད་ཚིག་གི་ལམ་
ལ་སུམ་རྟགས་དག་གསུམ་གྱི་གཞུང་དང་མཐུན་པར་སྦྱར་བའི་བརྗོད་བྱའི་དོན་
རྗོད་བྱེད་ཚིག་ གི་རྣམ་ པའི་ ཕྲེང་སྤེལ་ བ་ ལ་ བསྟན་ བཅོས་ སུ་ བརྗོད་ པ་ དང་།
དེ་ལ་བརྗོད་བྱ་ནང་དོན་གྱི་ཆ་དང་རྗོད་བྱེད་ཚིག་གམ་མཚོན་བྱེད་རྣམ་པའི་ཆ་
གཉིས་གཅིག་ཏུ་གྱུར་བའི་ཕུང་ཁམས་སུ་གྲུབ་པ་ཞིག་གོ །
རྩོམ་རིག་བསྟན་བཅོས་ཡོད་ཅོག་ལུས་ངེས་ཅན་ཞིག་ ཏུ་གྲུབ་དགོས་ཏེ།
བརྗོད་བྱའི་ནང་དོན་རྣམས་མཚོན་བྱེད་རྣམ་པའི་ལུས་ཀྱི་རྟེན་ངེས་ཅན་ཞིག་ལ་
བརྟེན་ནས་མངོན་པར་ཐོན་དགོས་པས། ལུས་དང་རྣམ་པར་མ་བརྟེན་ན་
བརྗོད་བྱའི་དོན་རྣམས་མངོན་པར་མཚོན་མི་ནུས་ཏེ། རྩོམ་རིག་བསྟན་་་་
བཅོས་བྱ་བ་འགྲུབ་མི་སྲིད་དོ། ། རྩོམ་རིག་འ ཕེལ་ བའི་ལོ་རྒྱུས་སུ་རྒྱ་ཆེ་མི་
དམངས་དང་རྩོམ་པ་ པོ་ མང་ཚོགས་ཀྱིས་ རྩོམ་རིག་གསར་རྩོམ་གྱི་ལག་ལེན་་
དངོས་ནས་རིམ་བཞིན་རྩོམ་ལུས་ཀྱི་རྣམ་པ་སྣ་ཚོགས་པར་གསར་སྐྲུན་མཛད་པ་
དང་། ལུས་ཀྱི་རྣམ་པའང་རིམ་བཞིན་བརྟན་ཆགས་ སུ་ སྤེལ་ ཡོད། རྩོམ་
རིག་གི་བྱུང་འཕེལ་ལས་བསྟན་བཅོས་ཀྱི་ལུས་གྲུབ་པ་དང་ལུས་ཀྱི་རྣམ་པའང་སྣ་
ཚོགས་པར་གྱེས་ཤིང་གྲུབ་པའི་རྩ་བའི་དངོས་རྐྱེན་ནི་གཅིག་ནས་སྤྱི་ཚོགས་ཀྱི་
དངོས་པོའི་འཚོ་བ་རིམ་བཞིན་ཕུན་སུམ་ཚོགས་པར་འཕེལ་བས་ནང་སེམས་ཀྱི་
རིག་པའི་འཚོ་བའང་དེ་དང་བསྟུན་ནས་ཕུན་སུམ་ཚོགས་པར་འཕེལ་ཞིང་རྒྱས་
པས་མི་རྣམས་ཀྱི་དགོས་འདོད་ཀྱང་སྣ་ཚོགས་པར་བྱུང་སྟབས་ནང་སེམས་ཀྱི་
རིག་པའི་ཟས་སུ་སྤྱོད་པའི་རྩོམ་རིག་བསྟན་བཅོས་ཀྱི་ལུས་ཀྱི་རྣམ་པའི་རིགས་
R
R lR 'P
-
ar
48
254



ལའང་དེ་བཞིན་དུ་ཕུན་སུམ་ཚོགས་པར་འཕེལ་བཞིན་འདུག དེ་མིན་ཡང་
རྩོམ་རིག་གི་མི་རིགས་ཀྱི་སྲོལ་རྒྱུན་རྒྱུན་འཛིན་དང་དག་ཐེར་བཅོས་སྒྱུར་དང་
གསར་སྐྲུན་བྱས་པའི་ཉམས་མྱོང་ཕུན་སུམ་ཚོགས་པ་ཕྱོགས་སྡོམ་དང་བསླབས་
བྱར་བཟུང་སྟེ་རྩོམ་རིག་གི་བརྗོད་བྱའི་ནང་དོན་དང་མཚོན་བྱེད་རྣམ་པའི་སྤྱིའི་
འཕེལ་ཕྱོགས་ཀྱི་ཆོས་ཉིད་དང༌། རྣམ་གཞག་རྣམས་རགས་པ་ནས་ཕྲ་ཞིབ་ཏུ་
འཕེལ་བ་དང༌། རྣམ་པ་ཉུང་བ་ནས་ཇེ་མང་དུ་མཆེད་པའི་རྩོམ་རིག་འཕེལ་
རྒྱས་ཀྱི་སྤྱིའི་ཆོས་ཉིད་མངོན་པར་མཚོན་ནོ། །
རྩོམ་རིག་གི་ལུས་ཀྱི་རིགས་དབྱེ་སྟངས་ལ་རང་ཅག་བོད་པ་རྣམས་ནི་རྒྱུ་
གར་གྱི་སློབ་དཔོན་དཎྜིའི་གཞུང་ལུགས་《 མེ་ལོང་མའི་》རྗེས་སུ་ འབྲངས་ཏེ།
སྙན་གཞུང་《མེ་ལོང་མའི་》བོད་འགྱུར་བྱུང་བ་ཉིད་ནས་བོད་ལ་རྩོམ་ལུས་ཀྱི་
རིགས་པའི་རྣམ་གཞག་དར་བ་མ་ཟད། རྩོམ་རིག་གསར་རྩོམ་གྱི་ལག་ལེན་སྤྱི་
ལ་རིགས་པའི་གཞུང་ལུགས་ཀྱིས་མཛུབ་སྟོན་ཡང་དག་མཛད་པས། བོད་ཀྱི་
རྩོམ་རིག་ལས་དོན་གྱི་སྤྱིའི་འཕེལ་རྒྱུས་ལ་གཞུང་ལུགས་ཀྱི་རྣམ་གཞག་ཡོད་པའི་
དུས་རབས་གསར་བ་ཞིག་ཏུ་སླེབས་པའི་དབུ་བཙུགས། འཇིག་རྟེན་གྱི་བྱ་བ་
གང་དང་གང་ལ་འཇུག་ པར་དེ་དང་དེའི ་ གཞུང་ལུགས་ཀྱི་སློབ་སྟོན་མེད་ན།
བློ་གྲོས་མེད་པའི་ལས་ཀ་དེ། །ལག་རྡུམ་བྲག་ལ་འཛེག་དང་མཚུངས། །ཞེས་རྗེ་
བཙུན་ས་པཎ་གྱིས་བསྟན་པའི་བསླབ་བྱའི་ལོ་རྒྱུས་ཀྱི་རྗེས་སུ་འགྲོ་ཉེན་ཆེའོ། །
《མེ་ལོང་མའི་》གཞུང་ལས། དེ་ཡང་ཚིགས་བཅད་ལྷུག་པ་དང་། །
སྤེལ་མ་རྣམ་གསུམ་ཉིད་དུ་གནས། ། ཞེས་པས་ལུས་ལ་ཚིགས་བཅད་དེ་རྐང་
བར་བཅད་པ་དང་། ལྷུག་པ་སྟེ་རྐང་བའ མ་ཚིགས་སུ་མ་བཅད་པ་དང་། དེ་
གཉིས་སྤེལ་མ་ སྟེ་རྣམ་པ་གསུམ་དུ་མཆིས་པར་གསུངས། ཡོངས་གྲགས་སུ་
སྙན་ངག་གམ་རྩོམ་རིག་གི་ལུས་ལ་བཅད་ལྷུག་སྤེལ་མ་གསུམ་ཞེས་ལུས་ཀྱི་རྣམ་
པའི་རིགས་གསུམ་དུ་བརྗོད་པ་མཁས་པ་སོ་སོའི་བཞེད་དགོངས་ཅིག་ཅར་དུ་
མཐུན་པ་ནི་སྙན་གཞུང་དེའི་བཀའ་དྲིན་ཡིན་པ་ཀུན་ལ་གསལ། ལུས་ཀྱི་རྣམ་
པ་རིགས་གསུམ་དུ་འབྱེད་སྟངས་བོད་པ་རྣམས་རྒྱ་གར་གྱི་རྗེས་མཐུན་ཡིན་ཏེ་ཡོ་
255



རོབ་གླིང་བས་ཀྱང་རྩོམ་རིག་གི་ལུས་ཀྱི་རྣམ་པ་རིགས་གསུམ་དུ་དབྱེ་སྟེ། དོན་
གྱི་བྱུང་བ་བརྗོད་པ་དང་། ཡིད་ཀྱི་འགྱུར་བ་བརྗོད་པ། ཟློས་གར་བཅས་
གསུམ་དུ་དབྱེ་ཡོད། ལུས་ལ་རིགས་གསུམ་དུ་དབྱེ་བའི་ཡོ་རོབ་གླིང་བའི་
གཞུང་ལུགས་ཀྱི་རྒྱབ་བརྟེན་ནི་གནའ་བོའི་ཀུ་རུ་སིའི་མཁས་དབང་ཡ་ལི་སི་ཏོད་
ཀྱི་མཛད་པའི་《 སྙན་ངག་རིག་པ་》ཞེས་པའི་སྙན་གཞུང་དེ་གཞིར་བཟུང་ཡོད།
དེ་ ལས་ ཧོ་ མ་ ལྟར་ སྐབས་འགར་ དོན་ གྱི་ བྱུང་ བའི་ ཚུལ་ དུ་ བརྗོད་ པ་ དང༌།
སྐབས་འགར་མི་སྣ་རང་དངོས་སུ་མངོན་པར་ཐོན་པའམ་ཚབ་བྱེད་མི་སྣར་རྫུ་བ་
དང༌། ཡང་ན་དུས་དང་རྣམ་པ་ཀུན་ཏུ་འགྱུར་བ་མེད་པར་ རང་གི་ངག་སྒོ་
ནས་མངོན་པར་བརྗོད་པ་དང་། དེ་མིན་འཁྲབ་སྟོན་གྱི་ཉམས་དུ་མས་དངོས་
སུ་ལད་ཟློས་བྱེད་པ། ཞེས་བསྟན་པ་ལྟ་བུའི་ཧོ་མཱ་ལྟར་ཞེས་པས་དོན་གྱི་བྱུང་
བ་བརྗོད་པའི་རིགས་བསྟན་པ་དང་། རང་གི་ངག་སྒོ་ནས་ཞེས་པ་ལྟ་བུས་
ཡིད་ཀྱི་འགྱུར་བ་བརྗོད་པའི་རིགས་བསྟན། ལད་ཟློས་མཁན་ནམ་འཁྲབ་
སྟོན་མཁན་གྱིས་ལད་ཟློས་བྱེད་པ་ཞེས་པས་ཟློས་གར་གྱི་རིགས་གསལ་དུ་བསྟན།
ལུས་ཀྱི་རིགས་དབྱེ་སྟངས་འདི་ལ་བརྟགས་ན་རྩོམ་པ་པོའི་བརྗོད་བྱའི་དོན་་
མཚོན་སྟངས་ཀྱི་ཐབས་དང་ཚུལ་གྱི་རྣམ་པའི་ཁྱད་པར་ལ་གཞིགས་ནས་དབྱེ་བ་
གསལ་ཏེ། དེ་ཡང་《མེ་ལོང་མའི་》ལུགས་ལ་རྗོད་བྱེད་ཚིག་གི་སྦྱོར་བའི་རྣམ་
པའི་ཁྱད་པར་གཙོར་བཟུང་སྟེ་དབྱེ་བར་གསལ། ལྷག་མའི་སྐབས་སུ་གཏམ་
དང་བརྗོད་པ་ཞེས་གསུངས་པ་གཙོ་བོ་བརྗོད་སྟངས་ཀྱི་ཁྱད་པར་གཏམ་ལྟ་བུས་
གཞན་གྱི་ངག་སྒོར་རྟེན་པ་དང་བརྗོད་པ་ལྟ་བུས་རང་གི་ངག་སྒོར་རྟེན་པར་
བསྟན་ལ། དེའི་ཚིག་ཟུར་ན་དོན་གྱི་བྱུང་བ་བརྗོད་པ་གཏམ་དང་ཡིད་ཀྱི་
འགྱུར་བ་བརྗོད་པ་བརྗོད་པར་གོ་བའི་དོན་ཞིག་ རིག་པས་དཔྱད་ན་ཤུགས་
བསྟན་གྱི་ཚུལ་དུ་རྟོགས་སླའོ། ། དེ་ཡང་ཨུ་རུ་སིའི་རྩོམ་རིག་སྨྲ་བ་པེ་ལིན་སུ་ཅི་
ཡིས་སྙན་ངག་གི་ལུས་ལ་རིགས་གསུམ་ཁོ་ན་སྟེ། དེ་ལས་མང་བར་མ་བྱུང་ལ་
འབྱུང་ཡང་མི་སྲིད་དོ། ཞེས་རྩོམ་རིག་གི་ལུས་ལ་རིགས་གསུམ་དུ་གསུངས་པ་
དང་སྙན་ངག་ ཅེས་ པ་རྩོམ་རིག་ གི་སྐད་དོད་དུ་གོ་བ་ཤུགས་ སུ་ རྟོགས་སླའོ།
256



དེ་ཡང་གནའ་བོའི་ཀུ་རུ་སུའི་ལུགས་དང་རྒྱ་གར་གྱི་(བོད་)ལུགས། ཨུ་རུ་སིའི་
ལུགས་བཅས་ཀྱི་རྩོམ་ལུས་ཀྱི་རིགས་དབྱེ་སྟངས་ཀྱི་རྣམ་གཞག་རྣམ་གྲངས་ཙམ་
དུ་མཐུན་ལ། དོན་དངོས་སུ་ཅུང་ཙམ་ཉེ་བར་སྣང་ལ་ཁྱད་པར་ཡང་ཤིན་ཏུ་
གསལ་ཏེ་གཅིག་གིས་བརྗོད་བྱའི་དོན་གྱི་རྣམ་པའི་རང་བཞིན་གྱི་སྟེང་ནས་དབྱེ་
བོ་དང་གཅིག་གིས་རྗོད་བྱེད་ཚིག་གི་སྤེལ་སྟངས་ཀྱི་རྣམ་པའི་སྟེང་ནས་དབྱེ་བའོ།
ཀུ་རུ་སུའི་གཞུང་ནི་སྤྱི་ལོ་སྔོན་གྱི་ལོ་སུམ་བརྒྱ་ཡས་མས་སུ་བྱུང་བ་དང་། སྙན་
གཞུང་《མེ་ལོང་མ་》ནི་སྤྱི་ལོའི་དུས་རབས་བདུན་པའི་ནང་དུ་བྱུང་། དེ་ཡང་
རྒྱ་གར་གྱི་སྙན་གཞུང་ཆེས་སྔ་ཤོས་མ་ཡིན། རང་ཅག་གངས་ཅན་མཁས་པའི་
ཚོགས་ལ་ཡོངས་གྲགས་སུ་ངག་གི་རེར་བ་ཕུན་སུམ་ཚོགས་པར་བྱེད་པའི་བསྟན་
བཅོས་སྙན་དངགས་ཀྱི་གཞུང་དག་འཕགས་ཡུལ་དུ་སྔོན་གྱི་སློབ་དཔོན་ར་མ་ཤ་
མ་སོགས་ཀྱིས་བྱས་པ་དང་། དབྱངས་ཅན་འགུལ་རྒྱུན་སྟོང་ཕྲག་བརྒྱད་པ་
སོགས་གཞུང་མང་ཉུང་དུ་མ་བྱུང་བ་ལས། སྔོན་གྱི་བསྟན་བཅོས་མཐའ་དག་
གི་དོན་འདུས་ཤིང་། དཔེར་བརྗོད་ཀྱི་སྦྱོར་བ་གསལ་བར་བསྟན་པ་《མེ་ལོང་
མའི་》གཞུང་འདིའོ། ཞེས་མཁས་བརྒྱ་མགྲིན་གཅིག་དབྱངས་གཅིག་ཏུ་བྱུང་
བ་བདེན་དཔང་ཆེའོ། འཛམ་གླིང་ལ་མཚོན་ན་རྒྱ་གར་ནི་ཤེས་རིག་དར་འགོ་
ཆེས་སྔ་ཤོས་ཀྱི་རྒྱལ་ཁབ་ཡིན་སྟབས་སྙན་ངག་གི་གཞུང་ལུགས་ལའང་ཆེས་སྔ་
ཤོས་ཀྱི་གྲས་ཡིན་པར་སྙམ། ཀུ་རུ་སུའི་སྙན་གཞུང་བྱེད་པོ་ཡ་ལི་སི་ཏོད་ཁོང་
ཉིད་སྤྱི་ལོ་སྔོན་གྱི་དུས་རབས་གསུམ་པ་ནས་གཉིས་པའི་བར་ཙམ་ལ་གླིང་ཆེན་
ཨ་ཤ་ཡའི་ནུབ་བརྒྱུད་ཀྱི་གླིང་ཕྲན་དུ་རྒྱལ་བོ་ཆེན་པོ་ཡཱ་ལི་ཧྲན་ཏཱའི་དཔུང་དང་
འགྲོགས་ནས་དངོས་སུ་སླེབས་པ་བདེན་ཚོད་རེད་དེ། དེའི་ཕྱིར་རྒྱ་གར་དང་
ཀུ་རུ་སུ་གཉིས་ལས་གང་ཞིག་སྔ་བ་དང་གང་གིས་གང་ལ་ཤུགས་རྐྱེན་ཐེབས་པ་
ནི་མཁས་པ་རྣམས་ཀྱི་མདུན་དུ་ལྷག་པའི་དཔྱོད་པའི་གནས་སོ། འདི་ཡང་
སྐབས་བབ་ཀྱི་བརྗོད་དོན་དངོས་མ་ལགས་པས་རེ་ཞིག་བཞག་པར་འཚལ།
དོན་གྱི་བྱུང་བ་རྗོད་པའི་རིགས་ (དོན་བརྗོད）ནི་བརྗོད་པ་པོས་རང་དང་
གཞན་གྱི་ངག་སྒོ་ལ་བརྟེན་ནས་བརྗོད་བྱའི་དོན་གྱི་བྱུང་བ་བརྗོད་པར་སྒྱུ་རྩལ་
257



སྣང་བརྙན་གསར་སྐྲུན་ གྱི་སྒོ་ནས་མངོན་པར་མཚོན་ པའི་ རྩོམ་རིག་བསྟན་་་་
བཅོས་ཀྱི་བརྗོད་ སྟངས་ཀྱི་རྣམ་པ་ཞིག་གོ ། བསྟན་བཅོས་ཀྱི་རྣམ་པའི་
རིགས་འདིས་རྩོམ་པ་པོའི་ཡིད་ཀྱི་འགྱུར་བ་ཆགས་སྡང་གི་སེམས་ཐད་ཀར་མི་
མངོན་པར་དོན་གྱི་བྱུང་བའི་དངོས་རྣམ་བྱེ་བྲག་པའི་སྣང་བརྙན་གྱི་རྣམ་པའི་སྒོ་
ནས་ཤུགས་བསྟན་དུ་མཚོན་ཏེ། རྩོམ་པ་པོས་སྒྱུ་རྩལ་སྣང་བརྙན་དུ་བསྐྲུན་
པའི་མི་སྣའི་བྱ་སྤྱོད་ཀྱི་ཉམས་དང་འགྱུར་བ་དུ་མའི་རྣམ་པར་སྦྱར་ནས་རང་
གཤིས་དང་ལས་དབང་མངོན་པ་དང་ཡང་ན་ཟུར་བརྗོད་ཀྱི་ཚུལ་དུ་ཤུགས་སུ་
མངོན་པ། སྤྱིར་མཚོན་སྟངས་དེའི་མཚོན་བྱེད་རྣམ་པ་རང་དབང་ཆེ་བ་དང་།
བརྗོད་བྱའི་ནང་དོན་གྱི་ཤོང་ཚད་རྒྱ་ཆེ་སྟེ། ཕྱི་སྣོད་འཇིག་རྟེན་གྱི་ཁམས་དང་
ནང་བཅུད་སེམས་ཅན་གྱིས་བསྡུས་པའི་སྤྱི་ཚོགས་འཚོ་བའི་སྣང་ཚུལ་མཐའ་
དག་ཕྱོགས་ཡོངས་ནས་གཏིང་ཟབ་ཅིང་རྒྱ་ཆེ་བར་བཀོད་པས་བསྟན་བཅོས་དེ་
དག་གི་རིགས་ལ་གནའ་སྔ་མོའི་དུས་སུ་གནའ་གཏམ་དང་གཏམ་རྒྱུད་དུ་བརྗོད་
པ། ད་ལྟར་འབེལ་གཏམ་དང༌། དོན་བརྗོད་སྙན་རྩོམ་དང༌། སྒྲུང་རྩོམ་
དང༌། རྣམ་ཐར་རམ་རྟོགས་བརྗོད་དང༌། སྙན་ཞུའི་རྩོམ་རིག་བཅས་སུ་
བརྗོད་དོ ། །
ཡིད་ ཀྱི་འགྱུར་བ་བརྗོད་པའི་༼ ཡིད་ བརྗོད་ ) རིགས་ཏེ་རྩོམ་ པ་པོའི་ནང་
སེམས་ཀྱི་འགྱུར་བ་རང་གི་ངག་སྒོ་ནས་ཐད་ཀར་བརྗོད་པར་སྣང་བརྙན་གྱི་ཚུལ་
དུ་མཚོན་པའམ་བརྗོད་པའི་བསྟན་བཅོས་ལ་བྱ་སྟེ། ཕྱི་དངོས་པོའི་འཇིག་
རྟེན་ནང་སེམས་ སུ་ སྣང་ བའི་ འདུ་ འཛིན་ གྱི་རྐྱེན་ གྱིས་བསླངས་པའི་ཆགས་་་
པའམ་སྡང་བ་སོགས་ཀྱི་བདེ་སྡུག་གི་སེམས་བྱུང་ཕུན་སུམ་ཚོགས་པར་བསླངས་
པའི་སྣང་ཚུལ་མངོན་པར་མཚོན་ནོ། ། བསྟན་བཅོས་ཀྱི་རྣམ་པའི་རིགས་
འདི་ལ་སྤྱིར་དོན་གྱི་བྱུང་རིམ་ཆ་ཚང་བ་ཞིག་མེད་ཅིང་ཆགས་སྡང་གི་སེམས་ཀྱི་
འགྱུར་བའི་ངང་ཚུལ་བཞིན་རྩོམ་ལུས་ཀྱི་རྣམ་པ་བཀོད་སྒྲིག་བྱེད་ཅིང་། ཡིག་
ཚོགས་ཉུང་ལ་རྣམ་པ་གྲ་དག་པ་དང་ཁ་ གསལ་ཞིང་ཚིག་བསྡུ་ཆེ་བ་ཞིག་ཡིན།
དེ་ལ་ཡིད་ཀྱི་འགྱུར་བ་བརྗོད་པ་འི་སྙན་རྩོམ་དང་ལྷུག་རྩོམ་རིགས་གཉིས་མཆིས།
258



ཟློས་གར་འཁྲབ་གཞུང་གི་རིགས་ཏེ་ཟློས་གར་འཁྲབ་སྟོན་ལ་དམིགས་
ནས་བརྩམས་པའི་མི་སྣའི་ལུས་ངག་ཡིད་གསུམ་གྱི་བྱ་སྤྱོད་སྣ་ཚོགས་ཀྱི་ཉམས་
དང་འགྱུར་བ་རིས་སུ་ཐོན་པར་བྲིས་པའི་མི་སྣའི་སྣང་བརྙན་ཕུན་སུམ་ཚོགས་
པར་བསྐྲུན་ཏེ་བརྗོད་བྱ་སྤྱི་ཚོགས་འཚོ་བ་མཚོན་པའི་འཁྲབ་གཞུང་གི་བསྟན་
བཅོས་ལ་བྱའོ། ། འདིས་དོན་གྱི་བྱུང་བ་བརྗོད་པ་གཙོར་འཛིན་པའི་ཞོར་ནས་
ཡིད་ཀྱི་འགྱུར་བའང་བརྗོད་པའི་ཆ་གཉིས་རྒྱུ་སྤུན་ལྟར་སྤེལ་བའི་སྒོ་ནས་བརྗོད་
བྱ་འཇིག་རྟེན་འཚོ་བའི་སྣང་ཚུལ་རྣམས་གཏམ་རྒྱུད་ཀྱི་བྱུང་རིམ་ཆ་ཚང་བར་
སྦྱར་ནས་མངོན་པར་མཚོན་པ་མ་ཟད། དེའི་མི་སྣ་གཙོ་བོས་ཕྱི་ལུས་ངག་གི་
ཉམས་དུ་མས་ནང་སེམས་ཀྱི་ཆགས་པ་དང་ སྡང་བའི་སྣང་ཚུལ་མངོན་པར་་
ཉམས་སུ་བསྒྱུར་ཏེ་མཚོན་ནོ། །
དོན་གྱི་བྱུང་བ་བརྗོད་པའི་རིགས་སུ་ཕྱི་དངོས་པོའི་འཇིག་རྟེན་གྱི་བཀོད་
པ་དང་ནང་བཅུད་སེམས་ཅན་གྱི་ཡིད་ཀྱི་འགྱུར་བའི་བཀོད་པ་གཉིས་རྟེན་དང་
བརྟེན་པའི་རང་བཞིན་དུ་གྲུབ་པའི་སྒོ་ནས་རང་གཤིས་མངོན་པར་མཚོན་ནོ།
དེའི་རིགས་ལ་སྐྱོ་བའི་ཟློས་གར་དང་། སྤྲོ་བའི་ཟློས་གར། དེ་དག་སྤེལ་མར་
སྦྱར་བ་ལ་ཟློས་གར་སྤེལ་མ་ཞེས་རིགས་གསུམ་དུ་དབྱེའོ། །
ད་ལྟའི་ལུགས་གསར་གྱིས་རྩོམ་རིག་བསྟན་བཅོས་ཀྱི་ལུས་སྤྱི་ལ་རིགས་
ལྔར་འབྱེད་དེ། རྩོམ་རིག་བསྟན་བཅོས་ཀྱི་མི་སྣའི་སྣང་བརྙན་སྐྲུན་སྟངས་
དང་ངག་གི་སྦྱོར་སྟངས། ལུས་ཀྱི་སྒྲིག་གཞིའི་བཀོད་པ་དང༌། མཚོན་བྱེད་
ཐབས་དང་རྩལ་གྱི་རྣམ་པ་བཅས་ཀྱི་ཁྱད་ཆོས་ལ་གཞིགས་ནས་རྩོམ་རིག་བསྟན་
བཅོས་ཡོངས་ལ་སྙན་རྩོམ་དང༌། སྒྲུང་རྩོམ་དང༌། ལྷུག་རྩོམ་དང༌། ཟློས་
གར་འཁྲབ་གཞུང་དང་གློག་བརྙན་འཁྲབ་གཞུང་བཅས་རིགས་ལྔར་དབྱེའོ། །
དེ་ཡང་སྙན་རྩོམ་ལ་ནང་གསེས་དོན་བརྗོད་སྙན་རྩོམ་དང་ཡིད་བརྗོད་
སྙན་རྩོམ་ཞེས་གཉིས་སུ་དབྱེ། སྒྲུང་རྩོམ་ནི་དོན་གྱི་བྱུང་བ་བརྗོད་པའི་རིགས་
སུ་གཏོགས། གཏམ་རྒྱུད་དང་བྱུང་རིམ་གྱི་ཁྱད་ཆོས་ལྡན་པས་སྒྲུང་རྩོམ་རང་
རྐྱ་ཐུབ་པའི་རྩོམ་ལུས་ཀྱི་རྣམ་པའི་བདག་ཉིད་ཅན་ཞིག་ཡིན་པས་དོན་གྱི་བྱུང་
259



བ་བརྗོད་པའི་ནང་གསེས་ཀྱི་རིགས་ཤིག་ཏུ་དབྱེ་བའོ། ཟློས་གར་གོང་སྨོས་ཀྱི་
རིགས་གསུམ་གྱི་དབྱེ་སྟངས་དང་ཡོངས་སུ་མཐུན་ནོ། ལྷུག་རྩོམ་ནི་སྙན་རྩོམ་
དང་སྒྲུང་རྩོམ། ཟློས་གར་གསུམ་པོ་གང་ཡང་མ་ཡིན་པའི་རྩོམ་རིག་གི་ལུས་ཀྱི་
རྣམ་པ་གཞན་ཞིག་ལ་བྱ་སྟེ། དེ་ལའང་ཡིད་བརྗོད་ལྷུག་རྩོམ་དང་དོན་བརྗོད་
ལྷུག་རྩོམ། ལུགས་བརྗོད་ལྷུག་རྩོམ་ཞེས་རྣམ་པ་གསུམ་དུ་དབྱེ་བ། དོན་
བརྗོད་ལྷུག་རྩོམ་ལ་རྣམ་ཐར་དང་གནས་སྐོར་ལམ་ཡིག་དང་། སྙན་ཞུའི་རྩོམ་
རིག་འབེལ་གཏམ་སོགས་འདུས། གློག་བརྙན་འཁྲབ་གཞུང་ནི་གློག་བརྙན་
འཁྲབ་སྟོན་གྱི་བྱ་བར་དམིགས་ནས་བྲིས་པའི་རྩོམ་རིག་བསྟན་བཅོས་ཀྱི་རྣམ་
པའི་རིགས་ཤིག་གོ །
རྩོམ་རིག་བསྟན་བཅོས་ལ་རྣམ་པའི་རིགས་ལྔར་དབྱེ་བའི་ལུགས་གསར་
གྱི་དབྱེ་སྟངས་འདི་རང་རེའི་བོད་ལ་དར་མགོ་ཧ་ཅང་འཕྱི་ཞིང་། རྒྱ་ལ་ལྔ་
བཞིའི་ལས་འགུལ་ཚུན་ནས་ལུགས་འདི་རིམ་བཞིན་དར་ཡོད། རྒྱའི་གནའ་
ལུགས་སུ་རྩོམ་རིག་བསྟན་བཅོས་ལ་རིགས་ཆེན་པོ་བ་ཉིས་སུ་དབྱེ་སྟེ། ཚིག་
སྦྱོར་ལ་སྒྲ་གདངས་དྲག་ཞན་དུ་སྦྱོར་བའི་རྣམ་གཞག་ཡོད་མེད་ལ་དམིགས་ནས་
སྒྲ་གདངས་ཀྱི་སྦྱོར་བའི་རྣམ་གཞག་ཡོད་པ་ལ་སྒྲ་སྦྱོར་གྱི་རྩོམ་ལུས་སུ་དབྱེ་བ་
དང་སྒྲ་སྦྱོར་གྱི་རྣམ་གཞག་མེད་པ་ཀུན་ལྷུག་རྩོམ་དུ་དབྱེའོ། །
མདོར་ན་རྩོམ་རིག་བསྟན་བཅོས་ཀྱི་ལུས་ཀྱི་རིགས་དབྱེ་སྟངས་ནི་ལྟོས་
བཅས་སུ་དབྱེ་བ་ཙམ་ལས་ཕན་ཚུན་འབྲེལ་མེད་ཐ་དད་དུ་གནས་པ་ཞིག་གཏན་
ནས་མ་ཡིན་པར་རྒྱུ་སྤུན་ལྟར་ཕན་ཚུན་འབྲེལ་འདྲེས་སུ་འདུག དཔེར་ན།
སྙན་གཞུང་《མེ་ལོང་མའི་》ཚིགས་སུ་བཅད་མ་བཅད་པའི་ཁྱད་པར་གྱིས་གཙོ་
བོ་བཅད་ལྷུག་གཉིས་སུ་དབྱེ་བ་དང་། དེ་དག་ཕན་ཚུན་སྤེལ་བ་ལ་སྤེལ་མ་
ཞེས་དབྱེ་ཞིང་། དེ་བཞིན་དུ་རྒྱའི་གནའ་ལུགས་སུ་སྒྲ་གདངས་དྲག་ཞན་གྱི་
སྦྱོར་བའི་རྣམ་གཞག་ཡོད་པ་ལ་སྒྲ་སྦྱོར་དང་སྒྲ་གདངས་ཀྱི་རྣམ་གཞག་མེད་པ་
ལ་ ལྷུག་མ་ཞེས་དབྱེ་བ་དང༌། ཟློས་གར་ཡང་ལྷུག་མར་དབྱེ་ཡོད་ལ་དོན་་་་
དངོས་སུ་ཟློས་གར་སྒྲ་སྦྱོར་དང་ལྷུག་མ་གཉིས་ལས་གྲུབ་པར་གསལ༑ གནའ་
260



བོའི་ཕྱི་གླིང་བའི་ལུགས་ལ་དོན་གྱི་བྱུང་བ་བརྗོད་པ། ཡིད་ཀྱི་འགྱུར་བ་བརྗོད་
པ་དང༌། ཟློས་གར་བཅས་གསུམ་དུ་དབྱེ་བ། དབྱེ་སྟངས་དེ་དག་ལ་དཔྱད་
ན་རྒྱ་བོད་གཉིས་ཀྱི་ལུགས་ལ་གཙོ་བོ་ཚིགས་སུ་བཅད་མ་བཅད་དང༌། སྒྲ་
སྦྱོར་གྱི་རྣམ་གཞག་ལ་གཞིགས་ནས་དབྱེ་བ་དང་དེའི་རྣམ་པ་གཙོ་བོར་བཟུང་
ཡོད་པར་གསལ། ཕྱི་གླིང་གི་ལུགས་ཀྱིས་བརྗོད་བྱའི་དོན་གྱི་བརྗོད་སྟངས་ཀྱི་
རྣམ་པའི་ཁྱད་པར་ལ་གཞིགས་ནས་རིགས་སུ་དབྱེ་བར་གསལ། རྣམ་པའི་
དབྱེ་སྟངས་དང་ནང་དོན་གྱི་དབྱེ་སྟངས་ཕན་ཚུན་ཁྱབ་མི་ཁྱབ་ཅི་རིགས་མཆིས་
པའི་ཚུལ་གོང་དུ་བཤད་ཟིན་པ་ལྟ་བུའོ། །
ལེའུ་གཉིས་པ། སྙན་རྩོམ།
རྒྱལ་ཁབ་ཕྱི་ནང་གི་མི་རིགས་སོ་སོའི་རྩོམ་རིག་ལོ་རྒྱུས་ལ་གཞིགས་ན་སྙན་
ངག་ནི་རྩོམ་རིག་གི་ལུས་ཡོངས་ཀྱི་ཆེས་གདོད་མའི་རྣམ་པ་ཞིག་ཡིན་པར་མཁས་
པ་རྣམས་ཀྱི་དགོངས་པ་གཅིག་མཐུན་ཡིན། གནའ་ནས་ད་ལྟའི་བར་གྱི་ལོ་ངོ་
སྟོང་ཕྲག་དུ་མའི་རིང་ལ་རྩོམ་རིག་གི་ལུས་ཀྱི་ཚེ་སྲོག་འགག་པ་མེད་པར་དར་
རྒྱས་སུ་འཕེལ་བཞིན་ཡོད་ཅིང་། སྒོས་སུ་ཚིགས་བཅད་སྙན་ངག་ལ་ཐུན་མོང་
མ་ཡིན་པའི་སྒྱུ་རྩལ་གྱི་ཡོན་ཏན་ཕུན་སུམ་ཚོགས་པར་ལྡན་པས་དེའི་ཚེ་སྲོག་གི་
ལང་ཚོ་དར་ཞིང་རྒྱས་པར་མཆིས། གདོད་མའི་དུས་ཀྱི་སྙན་ངག་ནི་ཐུན་མོང་
གི་ངག་རྒྱུད་ནས་བརྩམས་ཤིང་དར་བ་དང༌། དེ་ཡང་གླུ་དབྱངས་དང་གར་གྱི་
རྣམ་པ་སུམ་ག་ཅིག་ཅར་དུ་འབྲེལ་བའི་བདག་ཉིད་ཅན་ཞིག་ཡིན་གྱི། གདོད་
མའི་དུས་སུ་དེ་དག་རྣམ་པ་ཐ་དད་པའི་རང་རྐྱ་པ་ཞིག་མ་ཡིན་པར། རྗེས་
ནས་སྤྱི་ཚོགས་ལོ་ རྒྱུས་ཀྱི་འཕེལ་རྒྱས་དང་རྩོམ་རིག་སྒྱུ་རྩལ་གྱི་དར་རྒྱས་ལ་་
བསྟུན་ནས་སྙན་ངག་དང་གླུ་དབྱངས། བྲོ་གར་སོགས་རིམ་བཞིན་རྣམ་པ་སོ་
སོར་མཆེད་པར་ངེས། སྙན་ངག་དབྱངས་སུ་གྱེར་ན་གླུ་དང་ལུས་ཀྱི་སྟངས་
261



སྟབས་ཀྱི་ཉམས་སུ་བསྒྱུར་ན་གར་དང་བྲོ། རྣམ་པ་གཞན་ལ་སྦྱར་ན་སྙན་ཚིག་
གམ་སྙན་ངག་ཉིད་དོ། ། ད་ལྟའི་སྤྱི་ལུགས་ལ་སྙན་ངག་གམ་སྙན་རྩོམ་ཞེས་
པའི་ སྐད་ནི་ཚིགས་སུ་བཅད་པ་ཁོ་ནར་སྟོན། དེ་ཡང་《 མེ་ལོང་མ་》ལས།
ཚིགས་སུ་བཅད་པའི་ལུས་ལ་གྲོལ་བ་དང་རིགས། མཛོད། འདུས་པ་བཅས་
རྣམ་པ་བཞིའི་རྣམ་གཞག་བསྟན་ཡོད་ལ། འོན་ཏེ་ལག་ལེན་དངོས་ལ་དེ་ལྟར་
མ་འཁྱོངས་ཏེ་ཚིག་རྐང་བཞིར་བཅད་པའི་རྩོམ་ལུགས་དར་ཆེ་བས་ཚིགས་་་
བཅད་ཀྱི་ལུས་ཀྱི་རྣམ་པའི་བཅད་པ་དེ་ཕལ་ཆེར་གཞུང་བཤད་ཙམ་ལས་ལག་
ལེན་དུ་ཉམས་པར་གསལ།
དང་པོ།
སྙན་རྩོམ་གྱི་ཁྱད་ཆོས་བཤད་པ།
གཅིག ཆགས་སྡང་གི་སེམས་ཤུགས་དྲག་པ་དང་རྟོག་སྣང་གི་
འཆར་སྒོ་ཕུན་སུམ་ཚོགས་པའི་རིག་སྟོབས་ལྡན་པ།
སྙན་རྩོམ་ནི་སྒྱུ་རྩལ་རྩོམ་རིག་གཞན་དག་ལས་ ཆགས་ སྡང་གི་སེམས་་་
ཤུགས་དྲག་ཏུ་ལངས་པའི་ནང་སེམས་ཀྱི་འགྱུར་བ་བརྗོད་པ་གཙོར་བྱེད་ཅིང་།
དོན་གྱི་བྱུང་བ་བརྗོད་པ་ཕལ་བར་འཛིན་པའི་རྩོམ་རིག་གི་རྩོམ་ལུས་ཐུན་མོང་
མ་ཡིན་པ་ཞིག་ཡིན། དེ་ཡང་ནང་སེམས་ཀྱི་འགྱུར་བ་མཚོན་པར་ཕྱི་དངོས་
པོའི་རྣམ་པར་བརྟེན་ནས་མཚོན་པ་ནི་སྙན་རྩོམ་སྒྱུ་རྩལ་རྩོམ་རིག་གི་ལུས་གཞན་
དག་སྒྲུང་རྩོམ་དང་ལྷུག་རྩོམ་ཟློས་གར་བཅས་ལས་རྣམ་པར་ལྷག་པའི་ཁྱད་ཆོས་
གཙོ་བོ་ཡིན། སྤྱིར་རྩོམ་པ་པོ་རྣམས་ཆགས་སྡང་གི་སེམས་ཀྱིས་བསླངས་པས་
བརྗོད་འདོད་ཀྱི་ཡུལ་ལ་སེམས་རྣམ་པར་ཕྱོགས་པ་དང་ཡིད་ཀྱི་འགྱུར་བ་སྣ་
ཚོགས་སྤེལ་པས་རྟོག་སྣང་ལ་འཆར་སྒོ་ཕུན་སུམ་ཚོགས་པར་སྐྱེས་པར་བརྟེན་
ཡིད་ངོར་སྒྱུ་རྩལ་སྣང་བརྙན་གསར་སྐྲུན་བྱས་ཏེ་བརྗོད་འདོད་ཀྱི་བློ་མཚོན་པར་
262



བྱེད་པའི་སྲོལ་ལུགས་འདི་ནི་སྒྱུ་རྩལ་བསམ་གཞིགས་ཀྱི་སྤྱིའི་ཁྱད་ཆོས་ཡིན།
རྩོམ་རིག་སྒྱུ་རྩལ་གཞན་དག་ལ་ཆགས་སྡང་གི་སེམས་མེད་ག་ལ་སྲིད། སྙན་
རྩོམ་གྱི་ཆགས་སྡང་གི་སེམས་བྱུང་ཕུན་སུམ་ཚོགས་ཤིང་ཤུགས་དྲག་ཏུ་གཏམས་
པ་དང་། རྟོག་སྣང་གི་འཆར་སྒོ་རྒོད་ཅིང་སྐྱེ་སྟོབས་ཀྱི་དཔལ་ལྡན་པའི་་་་
དམིགས་རྣམ་ཕུན་སུམ་ཚོགས་པར་སྣང་ཞིང་སྐྲུན་པ་དང་། བརྩོན་སེམས་ཀྱི་
སྤྲོ་བ་འཁོལ་ཞིང་སྤྲོ་སྣང་སྐྱེས་ངེས། །
སྤྱིར་སྙན་རྩོམ་ནི་ཡིད་ཀྱི་ཆགས་སྡང་གི་སེམས་བྱུང་དྲག་ཏུ་ལངས་པ་དང་
རྟོག་སྣང་གི་འཆར་སྒོ་ཕུན་སུམ་ཚོགས་པར་སྣང་བའི་རྣམ་དཔྱོད་རིག་པའི་རྩལ་
རྒོད་ཅིང་བརྩོན་སེམས་ཀྱི་སྤྲོ་བ་རབ་ཏུ་འཁོལ་བའི་ངང་ནས་བརྗོད་བྱའི་དོན་གྱི་
སྙིང་བོ་མངོན་པར་བརྗོད་པའི་རྩོམ་རིག་སྒྱུ་རྩལ་གྱི་ལུས་མཆོག་ ཏུ་ གྱུར་བའི་
བདག་ཉིད་ཅན་གྱི་རྣམ་པ་ཞིག་ཡིན།
གོང་དུ་བཤད་ཟིན་པའི་ཡིད་ཀྱི་འགྱུར་བ་ཆགས་སྡང་གི་སེམས་བྱུང་་་
ཤུགས་དྲག་ཏུ་འཁོལ་བ་དང་རྟོག་སྣང་གི་འཆར་སྒོ་ཕུན་སུམ་ཚོགས་པར་སྐྱེས་
ཤིང་སྒྲོ་འདོགས་དང་རབ་བཏགས་ཀྱི་བློ་བཀོད་སྣ་ཚོགས་པས་སྒྱུ་རྩལ་གསར་
སྐྲུན་གྱི་དམིགས་རྣམ་ཕུན་སུམ་ཚོགས་ཤིང་གསོན་ཉམས་ལྡན་པར་བློ་བཟོ་བྱས་
པའི་མཐར་ངག་གི་རྣམ་པར་རིག་བྱེད་དུ་ཐོན་པའི་སྒྱུ་རྩལ་སྣང་བརྙན་གྱི་་་༌་
གཟུགས་སུ་མངོན་པར་བསྐྲུན་ཏེ་ཀློག་མཁན་རྣམས་ཀྱི་ཡིད་ཀྱི་བརྟན་པ་ཕྲོགས་
པར་བྱེད་དོ། །
ཆོགས་སྡང་གི་སེམས་ཤུགས་དྲག་པོ་ནི་ཕ་རོལ་བའི་ཡིད་དབང་འགུགས་
པའི་སྒྱུ་རྩལ་སྣང་བརྙན་གྱི་མཐུ་དང་ནུས་པ་དངོས་ཡིན། དེས་འཚོ་བའི་ཉམས་
རྟོགས་ལས་ཐོན་པའི་བློ་དང་རིག་པའི་རྟོག་སྣང་གི་འཆར་སྒོའི་བཀོད་པ་ཕུན་
སུམ་ཚོགས་པར་སྐྲུན་ནུས། རྟོག་སྣང་གི་ འཆར་སྒོའི་བློ་སྟོབས་ཕུན་སུམ་་་
ཚོགས་པར་མ་ལྡན་ན་སྒྱུ་རྩལ་སྣང་བརྙན་དག་བྱ་རྒན་སྒྲོ་ཟད་ལྟར་སྒྱུ་རྩལ་གྱི་
མཁའ་ལ་བསྐྱོད་པའི་ནུས་ པ་ཡོངས་སུ་འགག་འགྲོ་བ་དང༌། ཡིད་དབང་
འཕྲོག་ཅིང་གསོན་ཉམས་ལྡན་པའི་སྒྱུ་རྩལ་གྱི་སྣང་ཡུལ་ཕུན་ཚོགས་སུ་སྐྲུན་པའི་
263



མཐུ་ནུས་ཡོངས་སུ་ཤོར་འགྲོ ། ཆགས་སྡང་གི་སེམས་ཤུགས་དྲག་པོས་ཡིད་ཀྱི་
འཆར་སྒོའི་སྒོ་གླེགས་རྣམ་པར་འབྱེད་པའི་སེམས་ཤུགས་ཀྱི་རྩ་བའི་སྲོག་ལྟ་བུ་
ཡིན། སེམས་བྱུང་ཁྱད་པར་བ་དེར་བརྟེན་ནས་རྟོག་སྣང་གི་འཆར་སྒོ་རྣམ་
པར་སྤེལ་ཏེ་སྒྱུ་རྩལ་བསམ་གཞིགས་ཀྱི་གཤོག་ཟུང་རྣམ་པར་སྐྱོད་ཅིང་སྒྲོ་་་་
འདོགས་སྣ་ཚོགས་བཀོད་པར་སྒྱུར་བཞིན་སྒྱུ་རྩལ་སྣང་བརྙན་ཕུན་སུམ་ཚོགས་
ཤིང་གསོན་ཉམས་ལྡན་པ་གསར་སྐྲུན་བྱེད་དོ། ། དཔེར་ན་ཞང་ཞུང་བ་ཆོས་
དབང་གྲགས་པའི་《རྒྱལ་པོ་རཱ་མ་ཎའི་གཏམ་རྒྱུད་》དུ། ཉི་གཞོན་ཤར་གྱི་
གྲོང་ལས་ནི། ། ལྟད་མོའི་སླད་དུ་ལྷགས་པ་གང་། །མཐོན་མཐིང་མཁའ་ཡི་
ཁང་བཟང་གི ། བ་གམ་རྩེ་ལ་འཛེགས་པ་དེ། །གཡུལ་ངོའི་འཇིགས་པར་
བྲེད་ཤ་ཐོན་པའི་སྤྱན། ། ཕྱི་བཞིན་གཟིགས་པ་དང་བཅས་རྟ་བདུན་ལ། །
བཞོན་ཏེ་བྲོས་པས་ནུབ་ཀྱི་རི་བོའི་སྟེང་། ། སླེབས་མ་ཐག་ཏུ་མུན་པའི་འོབས་
ལ་བརྟེན། ། ཞེས་པ་འདི་ལ་རྟོག་སྣང་གི་འཆར་སྒོ་ངོ་མཚར་ཞིང་རྨད་དུ་བྱུང་
བའི་བློ་བཀོད་སྒྲོ་འདོགས་ཀྱི་ཉམས་ཕུན་སུམ་ཚོགས་པར་ཐོན་འདུག
གཉིས། སྒྲ་གདངས་ཀྱི་སྡེབ་སྦྱོར་ལེགས་ཤིང་
དབྱངས་ཉམས་ཀྱིས་མཛེས་པ།
སྤྱིར་སྙན་རྩོམ་དང་གླུ་གཞས་སོགས་རྩ་བ་གཅིག་ཏུ་ངེས་ལ། དེའི་ལོ་
རྒྱུས་ཀྱི་སྔ་ཤོས་ནི་ཀླུ་ཡིན་ཁོ་ལ་ཆེ་བར་འདུག ཕྱིས་སུ་དར་ཆེ་བ་སྙན་རྩོམ་
ཡིན། གཞུང་ལུགས་ཀྱི་ཁུངས་བཙུན་པའང་དེ་ཡིན་ནོ།། གོང་དུ་བཤད་མ་
ཐག་པའི་སྙན་རྩོམ་ལ་རྩོམ་རིག་གི་ལུས་གཞན་དག་ལས་ལྷག་པའི་ཐུན་མོང་མ་
ཡིན་པའི་དགེ་མཚན་ནི་ཆགས་སྡང་གི་སེམས་ཤུགས་དྲག་པ་དང་རྟོག་སྣང་གི་
འཆར་ སྒོ་ རྒོད་ ཅིང་ རབ་བཏགས་སྒྲོ་འདོགས་ སོགས་ཀྱི་སྣང་ཡུལ་ཕུན་སུམ་
ཚོགས་པར་སྐྲུན་ནུས་པ་དང་བརྩོན་སེམས་ཀྱི་སྤྲོ་བ་རབ་ཏུ་འཁོལ་བ་བཅས་སོ།
264



དེ་མིན་སྒྲ་གདངས་ཀྱི་སྦྱོར་བ་ལས་དབྱངས་ཉམས་ཐོན་པས་མཛེས་པ། དེ་
དག་ནི་སྙན་རྩོམ་འཕེལ་རྒྱས་ཀྱི་ལོ་རྒྱུས་ལས་རིམ་བཞིན་འཕེལ་ཞིང་གྲུབ་པའི་
གྲུབ་ཆ་འགངས་ཆེ་དག་སྟེ། སྙན་རྩོམ་ནི་ཡིད་ཀྱི་ཤེས་པའི་སྙིང་བཅུད་དང་སྒྱུ་
རྩལ་གྱི་སྙིང་སྲོག་ཡིན། སྒོས་སུ་ཐོས་པ་སྙན་བྱེད་ཀྱི་འཇུག་ཡུལ་ཡིན་པས།
ལྟ་བ་དང་ཀློག་པའི་ཚེ་ཚེགས་མེད་བདེ་བླག་ཏུ་ངག་ལམ་ལ་ལྷང་ལྷང་དུ་ཐོན་
ཞིང་ཚིག་གི་སྡེབ་སྦྱོར་ལེགས་ལ་གདངས་ཀྱི་འདེགས་འཇོག་དང་འགྱུར་ཁུག་
གསལ་ཞིང་དབྱངས་ཉམས་ཀྱིས་མཛེས་པ། སྙན་རྩོམ་གྱི་ཡི་གེའི་སྦྱོར་བ་ལ་སྒྲ་
གདངས་དྲག་ཞན་བར་མའི་རྣམ་འགྱུར་གྱི་ཡར་འདེགས་པ་དང་མར་འཇོག་
པའི་ཉམས་དང་འགྱུར་ཁུགས་ཀྱི་དབྱངས་ཀྱི་རླབས་ཕྲེང་དུ་སྤེལ་བའི་ཁྱད་ཆོས་
གཙོར་བཟུང་ནས་ཚིག་ཕྲེང་དུ་སྤེལ་ལོ། །
དེ་ཡང་ཡོངས་གྲགས་ལ་སྡེབ་སྦྱོར་ལ་མཁས་ན་ཚིགས་བཅད་ལ་མི་རྨོངས་
ཞེས་བརྗོད་པའི་དོན་ནི་ཚིགས་བཅད་སྙན་ངག་གི་རྗོད་བྱེད་ཚིག་གི་སྦྱོར་བ་ལ་
སྒྲ་གདངས་དྲག་ཞན་བར་མ་བཅས་ཀྱི་སྦྱོར་བའི་རྣམ་གཞག་གི་ཆ་ནས་བཤད་
པའི་ལེགས་བཤད་ཉིད་དུ་ངེས་ཏེ། དེས་ཚིག་གི་སྡེབ་སྟངས་དང་གདངས་ཀྱི་
སྦྱོར་བ་ལ་མིང་དངཚིག་གི་སྒྲ་གདངས་ཀྱི་སྡེབ་ལུགས་སམ་སྦྱོར་སྟངས་ཀྱི་རྣམ་
གཞག་ལ་གཞིགས་དགོས་པ་དང་ རག་ལས་པར་གསལ་དུ་བསྟན། སྒྲ་་་་་་
གདངས་ཀྱི་ལྕི་ཡང་དང་དྲག་ཞན་དང་། མཐོ་སྨད་དང་རིང་ཐུང་སོགས་ཀྱི་
སྡེབ་སྦྱོར་ནང་སེམས་ཀྱི་ཆགས་སྡང་གི་སེམས་རྒྱུན་གྱི་འགྱུར་བ་ཕུན་སུམ་ཚོགས་
པར་བསྡེབས་ནས་རབ་ཏུ་སྦྱོར་བ་དང་། ཆགས་སྡང་གི་སེམས་ཀྱི་འགྱུར་བའི་
རྒྱུན་སྒྲ་སྦྱོར་གྱི་ལམ་ནས་འདེགས་འཇོག་དང་འགྱུར་ཁུགས་ཀྱི་ཉམས་སུ་ཐོན་
པར་བྱེད་དགོས། དེ་ལྟར་ཐོན་ན་བརྗོད་བྱའི་སྲོག་དེ་ཆགས་སྡང་གི་སེམས་ཀྱི་
ཉམས་སུ་ཐོན་ཐུབ་པ་དང་། དེ་ལྟར་ཐོན་ན་བརྗོད་བྱའི་སྲོག་དེ་ཆགས་སྡང་
གི་སེམས་ཀྱི་འགྱུར་བའི་རྒྱུན་དང་བསྡེབས་ནས་དྲག་ཞན་བར་མའི་ཚིག་ཕྲེང་
རབ་ཏུ་སྤེལ་ཞིང་གཡོ་བ་ལས་དབྱངས་ཀྱི་འདེགས་འཇོག་དང་འགྱུར་ཁུགས་ཀྱི་
ཉམས་མངོན་པར་ཐོན། དཔེར་ན། འབྲུག་པ་པདྨ་དཀར་པོའི་མགུར་ལས།
265



དཔལ་འཛམ་བུ་གླིང་གི་བྱང་གི་རྒྱུད། ། རི་ཁ་བ་ཅན་གྱིས་བསྐོར་བའི་ཞིང༌། །
མི་གདོང་དམར་ཡུལ་གྱི་ལྟེ་བ་ལ། །མ་མཁའ་འགྲོའི་མཆོད་སྡོང་ར་ལུང་ཐེལ། །
ཞེས་པའི་ཚེག་བར་ཆ་ཡའི་སྡེབ་སྟངས་ལེགས་པར་ཚིག་གི་ལྷུ་འགྲིག་ཅིང་གཅོད་
མཚམས་གསལ་ལ་ཀློག་བདེ་བས་རོལ་དབྱངས་ཀྱི་འདེགས་འཇོག་རེས་མོས་སུ་
བསྒྱུར་བའི་དབྱངས་ཀྱི་འགྱུར་ཁུགས་ཀྱི་ཉམས་དང་ལྡན་པ། དེ་ཡང་མཁས་
མཆོག་དགེ་འདུན་ཆོས་འཕེལ་གྱི་གསུང་མགུར་ལས། ཐང་ཆེན་ཕ་མཐའ་
མེད་པའི་དུད་སྤྲིན་གྱི་སྤྲིས་མ། ། རྐང་གླིང་སྐད་བརྡ་སྒྱུར་བའི་རྒྱུས་མེད་ཀྱི་
གྲོགས་པོ། །ཁ་དོག་སྣ་ལྔ་ཤར་བའི་ཞིང་ཆེན་གྱི་རེའུ་མིག ། སྣང་ཡུལ་གང་ལ་
བལྟས་ཀྱང་སྐྱོ་ཉམས་ཤིག་འདུག་པ། །ཞེས་པ་ལྟ་བུའི་ཚིག་གི་འདེགས་འཇོག་
ལས་ཡིད་ཀྱི་འགྱུར་བ་དབྱངས་ཀྱི་འགྱུར་ཁུགས་ཀྱི་ཉམས་སུ་དལ་བར་བསྒྱུར་
བས་གློག་བདེ་ཞིང་སྐྱོ་སྣང་གི་སེམས་རྒྱུད་དེ་དབྱངས་ཀྱི་འགྲོས་སུ་དྲངས་པས་
གློག་མཁན་རྣམས་ཀྱིས་མངོན་པར་ཉམས་སུ་རྟོགས་ཐུབ་པར་སྣང་། སྤྱིར་
སྙན་ངག་ལས་བག་ཕབ་བདེ་སྐྱིད་ཀྱི་ཉམས་བརྗོད་པ་ལ་སྙན་རྩོམ་གྱི་ཚིག་སྦྱོར་
ལ་དབྱངས་ཉམས་ཀྱི་འགྲོས་འགྱོགས་ཤིང་གདངས་མཚམས་གསལ་ཞིང་སྙན་
འཇེབས་ལྡན་དགོས་པ་དང་། ཁོང་ཁྲོའི་ཉམས་འདོན་པའི་ཚིག་སྦྱོར་གྱི་སྒྲ་
གདངས་གཏུམ་ཞིང་དྲག་ལ་ཤུགས་དང་ལྡན་དགོས་པ། སྐྱོ་སྡུག་ཉམ་ང་བའི་
ངང་ཚུལ་མཚོན་པ་ལ་སྙན་ཚིག་གི་སྦྱོར་བའི་སྒྲ་གདངས་དམའ་ཞིང་དལ་དུ་རྒྱུ་
བའི་ཉམས་ཐོན་དགོས། དབྱངས་རྟའི་གདངས་སྣ་ཚོགས་སུ་སྤེལ་བས་སྙན་
རྩོམ་གྱི་བརྗོད་བྱའི་དོན་སྣ་ཚོགས་ཕུན་སུམ་ཚོགས་པའི་དབྱངས་ཉམས་སུ་སྦྱོར་
ཞིང་འདེགས་པ་དང་སྙན་ངག་མཁན་པོའི་ནང་སེམས་ཀྱི་འགྱུར་བ་སྒྱུ་རྩལ་སྣང་
བརྙན་གྱི་གཟུགས་སུ་ཐོན་ཏེ་ཀློག་མཁན་རྣམས་ཀྱི་ཡིད་ཀྱི་བརྟན་པ་འགུགས་
ངེས། རྒྱའི་མཁས་པ་ཆེན་པོ་གོ་མོ་རོལ་གྱིས་དབྱངས་ཀྱི་འགྲོས་དང་མ་ལྡན་ན་
སྙན་ངག་ཏུ་མི་རུང་ཞེས་གསུངས་པ་ངེས་དོན་དང་མཐུན་པའི་ལེགས་བཤད་དུ་
སྣང་། སྤྱིར་སྙན་ངག་གི་སྦྱོར་བ་ལ་གདངས་ཀྱི་འདེགས་འཇོག་དང་དབྱངས་
ཀྱི་འགྱུར་ཁུགས་ཀྱི་ཉམས་ཐོན་དགོས་པ་ཆོས་ཉིད་ཡིན། དེ་དང་མ་ལྡན་ན་
266



མཁའ་ཉལ་ཚོགས་ལ་གཤོག་ཟུང་མེད་པ་བཞིན་དེ་ཉིད་སྒྱུ་རྩལ་གྱི་གཤོག་འགྱུར་
བྱེད་པའི་སྐལ་བས་དབེན་ནོ། ། དྲང་བོ་བསྒྲེང་དང་གུག་པ་དང༌། ། བསྟོད་
དང་སྨད་དང་སྒྲིམ་དང་གློད། །ཅེས་སྒྲ་རིག་པའི་གཞུང་ལས་བྱུང་བ་ལྟར་སྐད་
དམ་ཡི་གེའི་སྒྲ་གདངས་དབྱངས་དང་སྡེབ་པ་ལ་དྲག་ཞན་བར་མ་དང་གྲིམ་ལྷོད་
རན་པ་སྣ་ཚོགས་སུ་སྤེལ་ནས་དབྱངས་ཀྱི་འགྲོས་ལ་འདེགས་འཇོག་གསལ་བ་
དང་འགྱུར་ཁུགས་ཀྱི་ཉམས་ཕུན་སུམ་ཚོགས་པ་ཐོན་པར་སྦྱོར་བ་དང་གླུ་དང་
རོལ་དབྱངས་ཀྱི་ཉམས་དང་ལྡན་པར་སྤེལ་དགོས། ངག་གི་སྒྱུ་རྩལ་གྱི་ཡང་
རྩེར་ཐོན་པའི་སྙན་ངག་སྒྱུ་རྩལ་གྱི་རྣམ་པ་གཞན་ལས་ཁྱད་པར་དུ་འཕགས་པའི་
དབྱངས་ཀྱི་འདེགས་འཇོག་གསལ་ཞིང་འགྱུར་ཁུགས་ཀྱི་ཉམས་དང་ལྡན་པའི་
རོལ་དབྱངས་ཀྱི་མཛེས་ཉམས་ཐོན་པ་ནི་དེའི་ཐུན་མོང་མ་ཡིན་པའི་དགེ་མཚན་
ཉིད་དོ། །
གསུམ། ཚིག་སྡུད་ཆེ་ཞིང་དོན་བསྐོར་བ་དང་དམིགས་
རྣམ་མངོན་གསལ་དུ་ཐོན་པ།
རྩོམ་རིག་གི་ལུས་གཞན་དང་བསྡུར་ན་སྙན་ངག་ལ་ཚིག་སྡུད་ཧ་ཅང་ཆེ་སྟེ།
བརྗོད་བྱ་སྤྱི་ཚོགས་འཚོ་བ་སྙིང་བསྡུས་སམ་གཅིག་བསྡུས་ཀྱི་སྒོ་ནས་མཚོན་པ་ནི་
སྙན་ངག་གི་རྩ་བའི་ཁྱད་ཆོས་ཡིན། དེ་ཡང་བརྗོད་བྱའི་དོན་རྣམས་དཔེ་དང་
རྒྱན་སྣ་ཚོགས་ཀྱི་སྒོ་ནས་དོན་དང་ཚིག་སྐོར་པར་མཚོན་པ་དང་ཡིད་ཀྱི་དམིགས་
རྣམ་མངོན་གསལ་དང་གསོན་ཉམས་ལྡན་པར་བསྐྲུན་པ་ལས་ཐད་ཀར་མི་སྟོན།
དེ་ཡང་བོད་རང་ལ་མཚོན་ན་བརྡ་སྤྲོད་དང་སྙན་ངག་གི་གཞུང་ནའང་དེ་
འདྲའི་རྣམ་གཞག་ཡོད་དེ། ཚིགས་སུ་བཅད་པའི་སྦྱོར་བ་རྣམས། །ཅུང་ཟད་
བསྡུས་པ་ཡོད…....། །ཅེས་སུམ་ཅུ་བའི་རྩ་བ་ལས་བྱུང་བ་དང་། བརྗིད་པ་
ཚིག་སྡུད་མང་བོ་ཉིད། ། འདི་ནི་ལྷུག་པ་དག་གི་གསོས། ། ཚིགས་བཅད་
_267



ལའང་ཤར་ཕྱོགས་པ། ། འདི་ཉིད་དཔུང་དང་གཉེན་དུ་བཞེད། །ཅེས་མེ་
ལོང་མའི་རྩ་བར་བྱུང་བ་དེ་དག་ལས་ཚིག་སྡུད་དང་དོན་སྡུད་གཉིས་ཀྱི་སྒོ་ནས་
ཆེས་ཆེར་ སྡུད་པའི་སྙན་རྩོམ་གྱི་སྒྱུ་རྩལ་མཚོན་སྟངས་དེ་ གསལ་བར་བསྟན།
རྣམ་དབྱེ་ཚིག་ཕྲད་རྣམས་སྡུད་སྟངས་རྣམ་པ་དྲུག་སྟེ་ལས་འཛིན་དང་། བ་
གཉིས་དང་། དེའི་སྐྱེས་བུ། འབྲུ་མང་། ཟླས་དབྱེ། མི་ཟད་པ་བཅས་
ཀྱི་སྒོ་ནས་སྡུད་ཅི་ཐུབ་བྱེད་པ་དང༌། དོན་ སྡུད་པ་ནི་བརྗོད་བྱ་སྡེ་བཞིས་
བསྡུས་པའི་སྤྱི་ཚོགས་འཚོ་བའི་སྣང་ཚུལ་མཐའ་དག་གི་སྙིང་བཅུད་གཅིག་གྱུར་
ཏུ་བསྡུས་ཏེ་སླར་དངོས་རྣམ་བྱེ་བྲག་པའི་རྣམ་པར་བརྟེན་ཅིང་བསྡུ་དགོས་ཏེ།
དཔེར་ན། འབྲུ་རིགས་སྣ་ལྔའི་ཕུང་ལ་ཕབས་སྦྱར་ནས་ཉིང་བཅུད་བདུད་རྩི་
བསིལ་མའི་ཆང་ལེན་པ་ལྟ་བུའི་ཉིང་ཁུ་ལེན་པ་ལྟར་འབྱུང་དགོས། སྤྱིར་སྒྱུ་
རྩལ་རྩོམ་རིག་ཀུན་གྱིས་སྤྱི་ཚོགས་འཚོ་བའི་བརྗོད་བྱ་སྤྱིར་བཏང་བ་རྣམས་སྙིང་
བསྡུས་ཀྱིས་དངོས་རྣམ་བྱེ་བྲག་པའི་གཟུགས་སུ་བསྐྲུན་པའི་སྒོ་ནས་མཚོན་པ་
གཅིག་མཐུན་ཡིན་ལ། སྙན་ངག་དེ་ལས་ཀྱང་སྡུད་སྟོབས་ཆེ་ཞིང་ཁྱད་དུ་
འཕགས་པའི་དགེ་མཚན་དུ་མ་ལྡན་ཏེ། དཔེར་ན། རྒྱལ་དབང་ལྔ་བ་ཆེན་
པོའི་《དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས་》ལས། སྲོང་བཙན་དགེ་་་
བཅུའི་ལེགས་ལམ་ཟླ་ཚེས་ཅན། ། ལོག་སྤྱོད་ར་རའི་དྲི་མ་ཕྱུང་བའི་འོད། །
གྲགས་སྙན་རལ་པར་སྤུད་ཚེ་མགྲིན་སྔོན་ཅན། །ས་བླའི་ལྗོངས་སུ་སོང་ཞེས་ལྷ་
རྣམས་གླེང་། ། ཞེས་པ་དང༌། ཡང་མཁས་མཆོག་དམ་པ་དགེ་འདུན་ཆོས་
འཕེལ་གྱིས། ཚེ་གཅིག་ཡུན་ལ་ཕན་པའི་མི་ཆོས་དང་། ། དོན་གཉིས་འབྲས་
སུ་སྩོལ་བའི་ལྷ་ཆོས་ཏེ། །དུས་གསུམ་ཀུན་ཏུ་དགེ་བའི་དཔལ་སྦྱིན་པའི། །སྡེ་
བཞིའི་ནོར་གྱིས་བོད་ཁམས་ཕྱུག་པར་མཛད། ། ཅེས་གོང་གི་ཤོ་ལོ་ཀ་གཉིས་
ལས་ཆོས་ཀྱི་རྒྱལ་པོ་ཆེན་པོ་སྲོང་བཙན་སྒམ་པོའི་སྐུ་ཚེ་གང་བོའི་མཛད་རྗེས་
རླབས་པོ་ཆེ་མཐའ་ཡས་པ་སྙན་ཚིག་ཤོ་ལོ་ཀ་གཅིག་ལ་ཡོངས་སུ་བསྡུས་པ་སྙན་
ངག་གི་དོན་གྱི་སྡུད་སྟོབས་རྨད་དུ་བྱུང་བའི་རྩལ་ཐུན་མོང་མ་ཡིན་པ་ལས་ཐོན་
པར་གསལ།
268



སྙན་ངག་པའི་ཆགས་སྡང་གི་སེམས་ཤུགས་དྲག་ཏུ་འཁོལ་བས་བརྗོད་བྱ་
དངོས་ཡོད་འཚོ་བའི་སྣང་ཚུལ་ཕྲ་ཞིབ་རྒྱས་སྤྲོས་སུ་དལ་འབྲི་བྱེད་པའི་ཁོམ་ལོང་
མེད་དེ་སྡུད་པ་ཚད་མཐོ་བའི་སྒོ་ནས་མྱོང་ཚོར་གྱི་སེམས་འདུན་ཆེས་ཟབ་ཅིང་
བརླིང་བ་རྣམས་གཅིག་བསྡུས་སུ་སྣང་བརྙན་བྱེ་བྲག་པའི་རྣམ་པར་བརྟེན་ནས་
མཚོན་པ་ནི་སྙན་རྩོམ་སྒྱུ་རྩལ་གྱི་ཆོས་ཉིད་དེ། སྡུད་སྟོབས་ཆེ་ལ་ཤུགས་བསྟན་
གྱི་ནུས་པ་ལྡན་པ། རྗོད་བྱེད་ཚིག་ལ་སྣང་བརྙན་གྱི་ཉམས་གསལ་ཞིང་ཆགས་
སྡང་གི་སེམས་རིས་སུ་ཐོན་པའི་སྒོ་ནས་སྤྱི་ཚོགས་འཚོ་བའི་ཉམས་རྟོགས་དང་
སྣང་ཚུལ་ཏེ་འཇིག་རྟེན་འཁོར་བའི་བདེ་སྡུག་གི་ཆོས་ཉིད་ཟབ་མོ་མངོན་པར་
བརྗོད་པ་ནི་སྙན་ངག་གི་མངོན་པར་མཐོ་བའི་དགེ་མཚན་ཡིན། དམིགས་
རྣམ་ནི་སྙན་ངག་གི་སེམས་སྐྱེ་སྟངས་ཀྱི་སྣང་ཚུལ་ཏེ་འཚོ་བའི་ཉམས་རྟོགས་ལས་
སྐྱེས་པའི་བརྗོད་འདོད་ཀྱི་འདུན་པའམ་སྣང་བ་དེ་དངོས་རྣམ་བྱེ་བྲག་པའི་
གཟུགས་སུ་སྣང་བའི་སྣང་རྣམ་དུ་སྤེལ་བའི་སེམས་དེ་དངོས་རྣམ་བྱེ་བྲག་པའི་
གཟུགས་སུ་སྣང་བ་ལ་ཟེར་རོ། །
སྙན་རྩོམ་གྱི་དམིགས་རྣམ་སྐྲུན་པའི་མཆོག་སྨད་དེ་སྙན་ངག་པའི་རྣམ་
དཔྱོད་རིག་པའི་བསམ་གཞིགས་ཀྱི་རྩལ་གྱི་མཆོག་སྨད་ལ་རག་ལས་ཏེ། ཕྱིའི་
དམིགས་བྱའི་ཡུལ་གཅིག་ཀྱང་ཚོར་བའམ་སྣང་བ་ཐ་དད་དུ་འབྱུང་བ་དངོས་
ལུགས་ཏེ་སྙན་ངག་པའི་བསམ་པའི་རྟོགས་པ་དང་ཆགས་སྡང་གི་སེམས་ཀྱི་ཆོག་
ཤེས་དང་སྒྱུ་རྩལ་སྦྱོང་སྟོབས་ཀྱི་ཁྱད་པར་བཅས་ཀྱི་དབང་གིས་གཞལ་བྱའི་ཡུལ་
གཅིག་ཀྱང་སྣང་རྟོག་མི་འདྲ་ལ་དམིགས་རྣམ་གྱི་སྣང་བའང་ཐ་དད་དུ་འབྱུང་
ངེས། དཔེར་ན། ལྗོན་ཤིང་ཞིག་ལ་ལྟ་བའི་ཚེ། ཡལ་ག་རླུང་གིས་བསྐྱོད་
པ་གར་སྟབས་སུ་ལྟ་བ་དང་ལྕུག་ཕྲན་མཛེས་མའི་སྐྲ་ལོར་ལྟ་བ། དེ་ཡང་རྒྱུ་
མཚོ་ཆེན་པོ་རྒྱུ་ཆེ་བར་ལྟ་བའམ་གཏིང་ཟབ་པར་ལྟ་བ་དང་། ཡང་ན་རྔམ་
ནག་འཇིགས་རུང་དུ་ལྟ་བ། རླབས་ཕྲེང་གི་དོ་ཤེལ་འཕྱུར་བར་ལྟ་བ་སོགས་ཀྱི་
དོན་གཅིག་ལ་སྣང་བ་ཐ་དད་དུ་འབྱུང་བའི་རྐྱེན་གཙོ་བོ་ཡུལ་ཅན་གྱི་བློ་དང་
རྟོགས་པའི་དབང་དུ་འགྲོ་ངེས་སོ། ། དེ་འདྲའི་སྒྲོ་འདོགས་ལ་མཁས་པར་
269



བྱས་ནས་མངོན་སུམ་གྱི་དོན་དངོས་ཐ་དག་གི་ངོ་བོའམ་ཁྱད་ཆོས་སྣ་ཚོགས་ཀྱི་
གཞི་ལ་མཚན་མ་སྣ་ཚོགས་པའི་སྒྲོ་འདོགས་ཕུན་སུམ་ཚོགས་ཤིང་བསམ་གྱིས་མི་
ཁྱབ་པར་སྤེལ་ཞིང་སྦྱོར་ནུས་སོ། །
གཉིས་པ།
སྙན་རྩོམ་གྱི་རིགས་བཤད་པ།
སྙན་རྩོམ་གྱི་ལུས་ཀྱི་རྣམ་པའི་རིགས་དབྱེ་སྟངས་ལ་ནང་དོན་གྱི་ཆ་དང་
རྣམ་པའི་ཆ་གཉིས་ལས་ནང་དོན་གྱི་ཆ་ནས་དབྱེ་ན་ཡིད་ཀྱི་འགྱུར་པ་བརྗོད་
པའི་རིགས་དང་དོན་གྱི་བྱུང་བ་བརྗོད་པའི་རིགས་གཉིས་ཏེ། རྣམ་པའི་ཆ་ལ་
སྣ་ཚོགས་འབྱུང་སྟེ་《 མེ་ལོང་མ་》ལྟར་དབྱེ་ན་བཞི་སྟེ། གྲོལ་བ་དང་ནི་རིགས་
དང་མཛོད། ། འདུས་ཞེས་མེ་ལོང་མའི་རྩ་བར་བྱུང༌། ཡིད་བརྗོད་དང་དོན་
བརྗོད་དང་གྲོལ་བ་དང་རིགས། མཛོད་དང་འདུས་པ་བཅས་དྲུག་པོ་སོ་སོར་
བརྗོད་པར་བྱ་སྟེ།
གཅིག
ཡིད་བརྗོད་སྙན་རྩོམ།
འདི་ལ་བརྩེ་བརྗོད་དམ་བརྩེ་མཚོན་ཞེས་བསྒྱུར་བ་དོན་ལ་གནས་ཚོད་
འདུག་ཀྱང་དེ་ལ་གཡག་ཞར་གྱི་མིག་ལྟར་གཡས་མཐོང་ན་གཡོན་མ་མཐོང་བའི་
སྐྱོན་མཆིས་ཏེ་ཡིད་ཀྱི་འགྱུར་བ་བརྩེ་དུང་ཁོ་ནར་ངེས་པའི་རྒྱུ་མཚན་ག་ལ་ཡོད།
ཀུན་འགྲོ་ཡིད་ཀྱི་འགྱུར་བ་ལ་བདེ་སྡུག་བཏང་སྙོམས་གསུམ་དང་བཅས་པའི་
ཆགས་སྡང་དང་བདེ་སྐྱིད་དང་སྡུག་བསྔལ་དང་། གཅེས་པ་དང་ཞེ་ལོག་པ་
སོགས་ཀྱི་སེམས་བྱུང་གི་འགྱུར་བ་རབ་ཏུ་འབྱུང་ངོ༌། ། དེ་དག་གི་རྩ་བ་ཆགས་
པ་དང་སྡང་བའི་སེམས་བྱུང་ཡིན་པས་སྤྱིར་ཆགས་སྡང་གི་སེམས་ཀྱིས་སེམས་
བྱུང་ཡོངས་ལ་དབང་བྱེད་པར་ངེས་པས། བརྩེ་བ་གཅིག་པུས་ཆགས་པ་དང་
27()



སྡང་བའི་སེམས་བྱུང་གི་ཚབ་བྱེད་མི་ནུས་པར་གསལ། །
སྙན་ངག་པའི་ནང་སེམས་ཀྱི་འགྱུར་བའི་སྣང་ཚུལ་ཐད་ཀར་ངག་གི་རྣམ་
པར་རིག་བྱེད་དུ་ཐོན་པར་བརྗོད་པ་ལ་ཡིད་བརྗོད་སྙན་རྩོམ་གྱི་རྣམ་པའི་རིགས་
སུ་བཤད། ཡིད་ཀྱི་འགྱུར་བ་ བརྗོད་ པའི་སྙན་རྩོམ་གྱིས་ རྩོམ་པ་པོའི་ནང་
སེམས་ཀྱི་ཆགས་པ་དང་སྡང་བའི་སེམས་བྱུང་གིས་བསླངས་པའི་བསམ་པའམ་
ལྟ་བ་དང་འདུ་ཤེས་ཀྱི་སྣང་ཚུལ་མངོན་པར་བརྗོད་དོ། དེའི་བརྗོད་སྟངས་ཀྱི་
ཐབས་དང་ནུས་པ་བསམ་གྱིས་མི་ཁྱབ་སྟེ། ཡིད་ཀྱི་རྟོག་སྣང་གི་འཆར་སྒོ་ལ་
བརྟེན་ནས་རབ་བཏགས་དང་སྒྲོ་འདོགས་སོགས་ཀྱི་བློ་བཀོད་ཕུན་སུམ་ཚོགས་
པར་སྤེལ་ཏེ་སྒྱུ་རྩལ་སྣང་བརྙན་གསོན་ཉམས་ལྡན་པར་གསར་སྐྲུན་བྱས་ནས་
བརྗོད་བྱ་སྤྱི་ཚོགས་འཚོ་བའི་ནང་དོན་རྒྱ་ཆེར་ཐེག་ཅིང་མངོན་པར་ཉམས་དང་
ལྡན་པར་མཚོན་ནུས་སོ། །
གཉིས། དོན་བརྗོད་སྙན་རྩོམ།
དོན་བརྗོད་སྙན་ངག་ཅེས་པ་ནི་དོན་གྱི་བྱུང་བ་བརྗོད་པ་གཙོར་བཟུང་
ནས་མི་སྣའི་སྣང་བརྙན་གསར་དུ་སྐྲུན་པའི་སྒྱུ་རྩལ་གྱི་སྒོ་ནས་དངོས་ཡོད་འཚོ་
བ་དང་ནང་སེམས་ཀྱི་སྣང་བ་མཚོན་པའི་སྙན་རྩོམ་ལ་བྱ་སྟེ། དེ་ལ་གཏམ་
རྒྱུད་ཀྱི་བྱུང་བའི་མགོ་མཇུག་ཅུང་ཙམ་ལྡན་པ་དང་ཁོར་ཡུག་ལྗོངས་རིས་ཀྱི་ཚུལ་
དུ་འབྲི་བ་དང་བྱུང་རིམ་ཡང་ཅུང་ཙམ་ཕྲ་ཞིབ་དང་འགལ་འདུ་ལྟག་སྤྲོད་ཀྱི་
ཉམས་ཅུང་ཙམ་ཐོན་པར་འབྲི་དགོས། དོན་བརྗོད་སྙན་རྩོམ་རིང་བོས་མི་སྣ་
གཙོ་བོའི་རང་གཤིས་ཀྱི་ཁྱད་ཆོས་མངོན་པར་ཐོན་པའི་སྣང་བརྙན་འབྲི་དགོས།
དེས་འཚོ་བའི་སྣང་ཚུལ་འབྲི་བ་དང་མི་སྣའི་སྣང་བརྙན་གསར་སྐྲུན་གྱི་སྟེང་ནས་
གཏམ་རྒྱུད་ཀྱི་བྱུང་རིམ་ཅུང་ཙམ་ཆ་ཚང་བར་གཅིག་བསྡུས་སུ་བཀོད་སྒྲིག་བྱེད་
པ་ནི་དེའི་ཁྱད་ཆོས་གཙོ་བོ་ཡིན། དེ་ལ་ཡིད་བརྗོད་ཀྱི་ཉམས་ཙམ་ཡང་ཐོན་
271



དགོས། རྣམ་པ་འདི་ལ་གཅིག་ནས་གཏམ་རྒྱུད་ཀྱི་བྱུང་བ་བརྗོད་པའི་ཉམས་
ཐོན་དགོས་ཤིང༌། གཅིག་ནས་ནང་སེམས་ཀྱི་འགྱུར་བ་བརྗོད་པའི་ཆགས་པ་
དང་སྡང་བའི་སེམས་ཤུགས་དྲག་པོའི་ཉམས་ཐོན་དགོས། དེ་ནི་ཡིད་བརྗོད་
དང་དོན་བརྗོད་ཟུང་དུ་འབྲེལ་བའི་ལུས་ཀྱི་ཁྱད་ཆོས་ཅན་ཞིག་སྟེ། དཔེར་ན།
ཞང་ཞུང་བ་ཆོས་དབང་གྲགས་པས་མཛད་པའི་《རྒྱལ་པོ་རཱ་མ་ཎའི་གཏམ་རྒྱུད་
ལས་བརྩམས་པའི་སྙན་ངག་གི་བསྟན་བཅོས་དྲི་ཟའི་བུ་མོའི་རྒྱུད་མང་གི་ སྒྲ་
དབྱངས་》དང་ལྷ་སྨོན་ཡེ་ཤེས་ཚུལ་ཁྲིམས་ཀྱིས་མཛད་པའི་《 སྐྱ་བསེང་བུ་ལྔའི་
རྟོགས་བརྗོད་》ལྟ་བུ་དང༌། དེ་ཡང་དྲང་སྲོང་གྲོག་མཁར་གྱི་《རཱ་མ་ཡ་ཎའི་
གཏམ་རྒྱུད་》དང་དྲང་སྲོང་རྒྱས་པའི་《 མ་ཧཱ་བྷ་ར་ཏའི་ གཏམ་རྒྱུད་》སོགས་
གནའ་རྩོམ་དང་ད་ལྟའི་རྩོམ་མང་པོ་ཞིག་གིས་ཁྱད་ཆོས་དེ་དག་མངོན་པར་
མཚོན་ནོ། །
དོན་བརྗོད་སྙན་ངག་གི་དོན་གྱི་བྱུང་རིམ་བརྗོད་པ་ གཅིག་བསྡུས་ཀྱི་
ཤུགས་ཧ་ཅང་ཆེ་བ་དང༌། མི་སྣ་གཙོ་བོའི་གཙོ་བོ་བྲིས་ཏེ་དཔེར་མཚོན་སྣང་
བརྙན་གྱི་ཚུལ་དུ་འབྲི་བ་དང༌། མི་སྣའི་སྣང་བརྙན་གཅིག་བསྡུས་སུ་འབྲི་བ་
དང་དོན་གྱི་བྱུང་བ་བརྗོད་པ་དེ་བས་ཀྱང་སྙིང་བསྡུས་བྱེད་དགོས། བྱུང་རིམ་
འཕེལ་བའི་སྔ་ཕྱིའི་དུས་ཀྱི་རྒལ་མཚམས་ཧ་ཅང་རིང་བ་བཅས་ཀྱི་ཁྱད་ཆོས་ལྡན་
པ་དང་། དོན་གྱི་བྱུང་བ་བརྗོད་པ་ཙམ་ཞིག་མ་ཡིན་པར། མགྲིན་པའི་གྲེ་
འགྱུར་གྱི་དབྱངས་སུ་གྱེར་ཏེ་གླུ་རུ་ལེན་ཆོག་པའི་གཏམ་རྒྱུད་ཁྱད་པར་བ་ཞིག་
ཡིན།
གསུམ། ཚིགས་སུ་བཅད་པའི་ལུས་ཀྱི་སྦྱོར་སྟངས།
《མེ་ལོང་མར་》གྲོལ་བ་དང་ནི་རིགས་དང་མཛོད། ། འདུས་པ་ཞེས་བྱ་
དེ་འདྲ་ལ། །ཚིགས་བཅད་རྒྱ་ཆེ་ས་རྒས་བཅིངས། ། ཞེས་བྱུང་བ་ལས་གྲོལ་བ་
272



ནི་ཚིགས་སུ་བཅད་པ་གཅིག་གིས་བརྗོད་བྱའི་དོན་རང་དབང་ཅན་དུ་རྫོགས་
པར་སྟོན་པ་ལ་གྲོལ་བ་ཞེས་བྱ་སྟེ། འདི་རྒྱུའི་ཡིག་འབྲུ་བདུན་མའི་རྐང་བ་
བཞི་མ་དང༌། ཡིག་འབྲུ་ལྔ་མའི་ཚིགས་བཅད་སྙན་རྩོམ་གྱི་སྦྱོར་སྟངས་དང་
ཅུང་ཙམ་ཕྱོགས་མཐུན་དུ་སྣང་། རིགས་བྱ་བ་ནི་བརྗོད་བྱའི་དོན་གཅིག་ལ་ཤོ་
ལོ་ཀ་དུ་མ་ཚོགས་པའི་མཐར་བྱ་ཚིག་རིགས་གཅིག་གིས་བརྗོད་པར་སྟོན་པ་ལ་
བྱ་སྟེ། དེའང་རྒྱའི་སྙན་ངག་གི་ཡིག་འབྲུ་ལྔ་མ་དང་བདུན་མའི་ལེའུ་ཧྲི་（ {:
# ) ཞེས་ པའི་ སྙན་རྩོམ་གྱི་སྦྱོར་སྟངས་དང༌ཅུང་ཙམ་ མཐུན་ ཤས་ཆེ་ བར་་་་་་
བསམས། མཛོད་ཅེས་པ་ནི། གནས་སྐབས་གཅིག་ལ་ཡུལ་ཐ་དད། །བྱ་
བ་ཐ་དད་སྟོན་པ་མཛོད། ། ཅེས་རྩ་བར་བསྟན་པ་ལྟ་བུ། གཅོད་མཚམས་
དང་བྱ་ཚིག་སྣ་ཚོགས་ཤིང་ཤོ་ལོ་ཀའི་གྲངས་ངེས་བཟུང་མེད་པར་བརྗོད་བྱའི་
ནོར་དུ་མས་གཏམས་པ་ནི་མཛོད་དོ། འདུས་པ་ནི་བརྗོད་བྱའི་དོན་གཅིག་ལ་
ཤོ་ལོ་ཀ་མང་པོ་བྱ་ཚིག་ཀྱང་མང་པོ་འདུས་ནས་སྟོན་པ་ལ་འདུས་པ་ཞེས་བྱ་སྟེ།
ཤོ་ལོ་ཀ་མང་པོ་ཚོགས་ནས་འཇུག་པ་བྱ་བའི་ཚིག་ཐ་དད་པ་རྣམས་ཏེ་ཞེས་རྩ་
བར་གསུངས་པ་བཞིན་ནོ། །
གྲོལ་བ་རིགས་དང་མཛོད་དང་འདུས་པ་དེ་དག་མང་དུ་ཚོགས་ པའི་་་
ཚིགས་བཅད་རྒྱ་ཆེ་བ་ནི་སརྒ་ཞེས་པ་ལེའུའམ། རབ་བྱེད་དམ་སྐབས་དུ་མས་
བཅིངས་ པ་ནི་སྙན་ངག་ཆེན་མོའོ། ཞེས་《 དཎྜིའི་དགོངས་རྒྱུན་》དུ་བོད་་་་
མཁས་པས་གསུངས་སོ། །
རང་མོས་སམ་སྙན་ངག་རང་དབང་ཅན་ཞེས་པའི་སྙན་རྩོམ་གསར་པ་
འདི་རྩོམ་མཁན་དང་གླེང་མཁན་མང་ལ། དེ་ལ་བདེན་ཁའི་རྒྱུ་མཚན་མང་པོ་
མཆིས་པར་མ་མཐོང་སྟེ། དེ་དག་ཕལ་ཆེ་རྒྱུའི་སྙན་ངག་གསར་བའི་སྲོལ་གྱི་
རྐྱེན་བོད་ལ་ཐེབས་པའི་དོན་མེད་ཀྱི་ལད་ཟློས་ཤཱ་འདྲོགས་རྗེས་ལ་རྐྱང་འདྲོགས།
རྒོད་རྒན་མ་ལོང་འདྲོགས་ཞེས་པའི་ལོ་རྒྱུས་ཀྱི་རྗེས་འགྲོ་ཙམ་མོ། །བོད་ཀྱི་སྙན་
ངག་ལ་བརྗོད་བྱའི་དོན་གྱི་ཤོང་ཚད་དང་རྗོད་བྱེད་ཚིག་དང་རྒྱན་གྱི་སྤེལ་སྟངས་
ལ་བཀག་རྒྱ་སྤུ་ཙམ་ཡང་མེད་དེ། སྔོན་བྱོན་མཁས་པའི་སྙན་རྩོམ་དང་ད་ལྟའི་
273



(
སྙན་ངག་སྨྲ་པ་རྣམས་ཀྱི་སྙན་རྩོམ་གྱི་སྲོལ་ལ་དཔྱད་ན་སྦྱངས་སྟོབས་ཀྱི་ཡོན་
ཏན་དང་སྐྱེ་སྟོབས་ཀྱི་ཤེས་རབ་གཉིས་འཛོམས་ན་བརྗོད་བྱའི་དོན་ཕུན་སུམ་
ཚོགས་པར་ཐོན་ལ་རྗོད་བྱེད་ཚིག་གི་སྦྱོར་བ་ལ་ཉམས་ཕུན་སུམ་ཚོགས་པར་ཐོན་
པ་དང༌། ཀློག་མཁན་རྣམས་ཀྱི་ཡིད་ཀྱི་བརྟན་པ་དབང་མེད་དུ་ཕྲོགས་ཤིང་
འགུག་པའི་སྙན་ཚིག་གི་མུ་ཏིག་ཕྲེང་བ་ཆུ་བོའི་རྒྱུན་ལྟར་བར་མ་ཆོད་དུ་འབབ་
ཅིང་སྤེལ་བ་རང་མོས་མ་མོས་ལ་རག་ག་ལ་ལས། རྒྱུའི་སྙན་ངག་གསར་རྙིང་
གི་ཁྱད་པར་གཙོ་བོ་བརྗོད་དོན་མ་ཡིན་ཏེ་གཙོ་བོ་རྣམ་པའི་ཐད་ཀྱི་རྣམ་གཞག་
གི་བཅད་པ་ཡོད་མེད་དང་དམ་ལྷོད་ཀྱི་ཁྱད་པར་ལ་གཞིགས་ནས་རང་མོས་སྙན་
ངག་ཅེས་གསར་པར་བཤད་པ་དང་། གནའ་བོའི་ལེའུ་ཧྲི་{{: 1:# ) ཞེས་སྲོལ་
རྒྱུན་གྱི་སྙན་ངག་རྙིང་པར་བཤད། སྙན་ངག་རྙིང་བར་སྒྲ་གདངས་ཀྱི་སྦྱོར་བ་
དང་ཚིག་འབྲུའི་གྲངས་དང་རྐང་བའི་གྲངས་དང་སྒྲ་རྒྱན་གྱི་རྣམ་གཞག་ཕྲ་ཞིང་
ཞིབ་པ་ཞིག་མཆིས་པས་གསར་རྩོམ་ལ་བཀག་རྒྱ་ཧ་ཅང་ཆེ་སྟེ། ཐོག་མར་སྒྲ་
གདངས་ཀྱི་དྲག་ཞན་བར་མ་སོགས་སྡེབ་སྦྱོར་གྱི་རྣམ་གཞག་ལ་མ་སྦྱངས་ན་སྙན་
ངག་རྩོམ་མི་ཐུབ་པའི་བཀག་རྒྱ་དེ་ལས་འགྲོལ་ཐབས་སུ་རང་མོས་སྙན་ངག་སྤེལ་
བ་དངོས་ཡོད་འཚོ་བའི་དགོས་མཁོ་ཡིན་པ་སུས་ཀྱང་སྙོན་དུ་མེད། དེའང་
རང་རེའི་བོད་ལ་མཚོན་ན་སྙན་ངག་གསར་རྙིང་ལ་རྒྱ་ལྟ་བུའི་སྒྲ་སྦྱོར་གྱི་རྣམ་
གཞག་བཙན་པོ་དེ་འདྲ་མེད་དེ། ཚིགས་བཅད་ལ་སྒྲ་གདངས་ཀྱི་སྡེབ་སྦྱོར་
དང་ཡིག་འབྲུ་མང་ཉུང་གི་བཅད་པ་དང་རྐང་བའི་གྲངས་དང་རིང་ཐུང་དང་སྒྲ་
དྲག་ཞན་སོགས་ཀྱི་སྡེབ་སྟངས་ལ་བཅད་པ་ངེས་ཅན་གྱི་རྣམ་གཞག་ཅིག་མེད་
པར་རྩོམ་པ་པོ་རང་གིས་བརྗོད་བྱའི་དོན་ལ་དམིགས་ནས་རང་གི་རྟོག་སྣང་གི་
བློ་བཀོད་ལྟར་ཇི་འདོད་དུ་སྦྱོར་ཆོག་སྟེ། བརྗོད་བྱ་གསར་རྙིང་གི་ཁྱད་པར་
ཙམ་ལས་ལུས་ཀྱི་རྣམ་པ་ལ་ཁྱད་པར་ག་ལ་ཡོད། རང་གི་བརྗོད་འདོད་ལྟར་
གང་དགར་ སྤེལ་ཆོག་སྟེ། ལེའུ་གཉིས་པའི་རྒྱན་གྱི་རྣམ་གཞག་བསླབས་པ་
ཚིགས་བཅད་ཁོ་ནའི་སྦྱོར་སྟངས་ག་ལ་ཡིན། ཚིག་སྦྱོར་སྤྱིའི་རྒྱན་སྣ་ཚོགས་ཀྱི་
སྦྱོར་སྟངས་ཀྱི་རྣམ་གཞག་དཔེར་སྤྱན་ནས་བསྟན་པ་ཙམ་ལས་ཚིགས་བཅད་
274



སྙན་ངག་ཁོ་ནའི་སྦྱོར་སྟངས་དང་དེའི་བཀག་རྒྱུར་བཤད་ན་ཤིན་ཏུ་དོན་ལ་མ་
ངེས་པའི་གཏམ་ཉིད་དོ། །
ལེའུ་གསུམ་པ།
ལྷུག་རྩོམ།
ལྷུག་རྩོམ་ཞེས་པ་བརྗོད་བྱའི་དོན་སྡུད་མ་དང་ཡིག་ཚོགས་ཅུང་ཙམ་ཉུང་
ཞིང་མཚོན་སྟངས་ཀྱི་ཐབས་སྣ་ཚོགས་སྤྱོད་ཅིང་རང་དབང་ཆེ་ཞིང༌། ཚིག་
ཉམས་ཕུན་སུམ་ཚོགས་པར་ ཐོན་ཞིང་ཆགས་སྡང་གི་ སེམས་ཤུགས་དྲག་ ཏུ་་་
འཁོལ་བའི་རྩོམ་ལུས་ ཤིག་ཡིན། དེས་དངོས་ཡོད་འཚོ་བའི་གནས་ཚུལ་་་་་
འཕྲལ་ལམ་དུས་ཐོག་ཏུ་མཚོན་པའི་མགྱོགས་མྱུར་ཆེ་བས་རྩོམ་རིག་གི་སྐྱ་དམག་
གམ་མདུང་ཐུང་ལྟ་བུར་བརྗོད་དོ། །
དང་པོ།
ལྷུག་རྩོམ་གྱི་ཁྱད་ཆོས་བཤད་པ།
གཅིག བརྗོད་བྱ་རྒྱ་ཆེ་ཞིང་རྟོག་སྣང་གི་
འཆར་སྒོ་ཕུན་སུམ་ཚོགས་པ།
ལྷུག་རྩོམ་གྱི་བརྗོད་བྱ་རྒྱུ་ཆེ་ཞིང་དུས་དང་གནས་ཀྱི་བཀག་རྒྱ་མེད་པས་
རང་དབང་ཧ་ཅང་ཆེ། གནའ་ནས་ད་ལྟའི་བར་གྱི་གཏམ་དང་ལོ་རྒྱུས་དང་།
མཐོ་ནམ་མཁའི་དབྱིངས་ནས་དམའ་རྒྱ་མཚོའི་གཞུང་གི་བར་གྱི་ཉི་ཟླ་སྐར་་་
གསུམ་གྱི་འཆར་ནུབ་དང་སྐྱེ་དགུ་མཐའ་དག་དང་སྒོས་སུ་འགྲོ་བ་མིའི་མི་ཆོས་
ཚུལ་ལུགས་དང་ཡུལ་སྲོལ་གོམས་གཤིས། རིག་གནས་སྒྱུ་རྩལ་དང་འདུ་ཤེས་
དང་ལྟ་སྤྱོད་ཐམས་ཅད་བརྗོད་བྱར་ལེན་ཆོག་སྟེ། ཆེ་བ་འཇིག་རྟེན་གྱི་ཁམས་
ཆེན་པོ་ནས་ཆུང་བ་ས་འབུ་སྣ་རིང་དང་རྡུལ་ཕྲན་གྱི་བར་དང༌། གནའ་ནས་
276



དང་ལྟའི་བར་གྱི་སྤྱི་ཚོགས་ལོ་རྒྱུས་འཚོ་བའི་རྒྱ་མཚོ་ལས་བྱུང་བའི་མི་དོན་དང་
ཁོར་ཡུག་དངོས་རྫས་དོན་རྐྱེན་དང༌། དངོས་ཡོད་འཚོ་བའི་ནང་གི་མི་ཆེ་གེ་
མོ་ཞིག་གམ་དོན་ཕྲིན་ག་གེ་མོ་ཞིག་གམ་ཡུལ་ལྗོངས་ཀྱི་རི་ལུང་ཆུ་རྒྱུན། རྩི་
ཤིང་མེ་ཏོག་ལ་སོགས་པ་དེ་མིན་ནང་སེམས་ཀྱི་འགྱུར་བའི་སྣང་ཚུལ་ལམ་སྐད་
ཅིག་མའི་སྣང་བ་ལ་སོགས་པའི་སྣང་ཚུལ་ཁྱད་པར་པ་བསམ་གྱིས་མི་ཁྱབ་པ་
ཐམས་ ཅད་བརྗོད་བྱར་འཛིན་ཆོག་གོ ། ལྷུག་རྩོམ་གྱིས་རྟག་ཏུ་འཚོ་བའི་
རླབས་རྒྱུན་ལས་ཐོན་པའི་སྐབས་དོན་གྱི་འཚོ་བའི་གནས་ཚུལ་མངོན་པར་མི་སྣ་
ཞིག་གམ་བསམ་འདུ་ཞིག་ཡང་ན་དོན་ཕྲན་ཞིག་བརྗོད་བྱར་བཟུང་ནས་དུས་
རབས་ དེའི་ཟུར་བརྙན་ཙམ་འཕྲལ་དུ་མཚོན་ཐུབ། ཅེས་རྒྱུའི་ལྷུག་རྩོམ་་་་་
མཁན་པོ་དབྱང་བྲོ་ཡིས་གསུངས་སོ། ། སྤྱིར་ལྷུག་རྩོམ་ནི་གནམ་སར་ཞགས་
ར་འདེབས་པ་དང་སྐྱེ་དགུ་སྨྱུག་རྩེར་སྒྱུར་བའི་རབ་བཏགས་དང་སྒྲོ་འདོགས་ལ་
མཁས་བའི་རྟོག་སྣང་གི་འཆར་སྒོའི་མཐུ་ནུས་ཕུན་སུམ་ཚོགས་པར་སྤེལ་བའི་
རྩོམ་ལུས་ཤིག་ཡིན།
གཉིས། སྲོག་གི་སྙིང་བོ་གཅིག་ཏུ་ངེས་ལ་རྣམ་པ་ཐ་དད་
དུ་སྤེལ་བའི་ལུས་ཀྱི་སྒྲིག་བཀོད་སྟབས་བདེ་བ།
ལྷུག་རྩོམ་གྱི་ལུས་ཀྱི་སྒྲིག་གཞིའི་བཀོད་པ་སྟབས་བདེ་ལ་རང་དབང་ཆེ་སྟེ།
ལུས་ཀྱི་རྣམ་པའི་སྒྲིག་གཞིར་བཅད་པ་ངེས་ཅན་མེད་པས་རྣམ་པ་སྣ་ཚོགས་པར་
སྤེལ་ཆོག་པས་སྟབས་བདེ་ཞིང་རང་དབང་ཆེ་བ། བརྗོད་བྱ་དོན་གྱི་བྱུང་བ་
མགོ་མཇུག་སྤེལ་མར་བརྗོད་པའི་སྐབས་ཕྱེད་པས་རྒྱས་བསྡུས་སྐུང་མངོན་ཅི་
རིགས་དང་། དུས་དང་གནས་བབ་འདོད་བཞིན་དུ་སྒྱུར་བཀོད་དང་བརྒལ་
ཆོག་པར་བཤད། སྤྱིར་ལྷུག་རྩོམ་ལ་ཚིགས་བཅད་སྙན་ངག་གི་ཉམས་དངོས་
སུ་ཐོན་ལ་དེའང་སྙན་ངག་མ་ཡིན། མི་སྣ་དང་ཡུལ་ལྗོངས་རིས་སུ་ཐོན་པར་
276



བྲིས་པས་སྒྲུང་རྩོམ་ཡང་མ་ཡིན། སྙན་ངག་མ་ཡིན་ཏེ་ཚིགས་སུ་བཅད་མེད་
པས་གདངས་ཀྱི་འདེགས་འཇོག་དང་དབྱངས་ཀྱི་འགྱུར་ཁུགས་ སོགས་ཀྱི་སྒྲ་
སྦྱོར་གྱི་རྣམ་གཞག་ལ་མ་ངེས། སྒྲུང་རྩོམ་ཡང་མ་ཡིན་ཏེ་མི་སྣའི་སྣང་བརྙན་
ལ་རང་གཤིས་མངོན་གསལ་དུ་ཐོན་ཡོད་མེད་དང་གཏམ་རྒྱུད་ཀྱི་བྱུང་རིམ་ཆ་
ཚང་མིན་ལ་ལྟོས་བ་མེད་དེ། ལྷུག་རྩོམ་གྱི་མི་སྣའི་བྱ་སྤྱོད་དང་དུས་ཀྱི་རྒྱུན་
དང་གནས་ཀྱི་སྤོར་འགྱུར་དང་བྱུང་རིམ་གྱི་རྒྱུ་རྐྱེན་དང་དོན་སྔ་ཕྱིའི་གོ་རིམ་གྱི་
བཀོད་པའི་བབ་བཅས་ལ་རྣམ་གཞག་ངེས་ཅན་གྱི་བཅད་པ་མེད་པས་རང་བབ་
སྟབས་བདེ་རུ་སྦྱོར་ཆོག་པའི་དགེ་མཚན་དུ་མ་ལྡན་ནོ། །
དུས་དང་གནས་ཀྱི་བཀག་རྒྱ་མེད་དེ་མི་སྣ་དང་བྱ་བའི་བབ་ལྟར་དོན་གྱི་
བྱུང་བ་སྒྲིག་སྦྱོར་བྱེད་ཆོག་པ། ལྷུག་རྩོམ་ལ་རྣམ་པའི་བཅད་པ་ངེས་ཅན་མེད་
པས་སྒྲུང་རྩོམ་དང་སྙན་རྩོམ་ཟློས་གར་སོགས་ལས་ལུས་ཀྱི་རྣམ་པའི་སྒྲིག་བཀོད་
ལ་རང་དབང་ཆེ་ཞིང་སྟབས་བདེར་སྤེལ་ཆོག་པའི་དགེ་མཚན་མཆིས། ཁྱད་
དུ་འཕགས་པའི་ ལྷུག་རྩོམ་གྱིས་ལར་བརྗོད་བྱ་དོན་གྱི་ཚོགས་རྒྱ་ཆེར་སྤེལ་ཏེ་
མཐར་བརྗོད་སྙིང་གི་སྲོག་གཅིག་གིས་ བདག་ཏུ་འཛིན་ཞིང་། མཚོན་བྱེད་
རྟེན་གྱི་རྣམ་པ་དུ་མར་སྤེལ་ཡང་བརྟེན་བྱ་སྲོག་གཅིག་ཏུ་ངེས་པར་སྦྱོར་བའི་
ལྷུག་རྩོམ་གྱི་ཁྱད་ཆོས་འདི་ནི་ལྷུག་མའི་རྣམ་གཞག་གི་རྩ་བ་ཡིན། རྣམ་གཞག་
གང་གི་རྒྱུ་རུ་མ་ཚུད་པར་སྐྱེ་དགུ་ཕྱོགས་དང་མཚམས་ཀྱིས་མ་བཅད་པར་དངོས་
པོའི་བབ་བཞིན་གང་ལ་གང་འཚམ་གྱིས་མཚོན་བྱེད་ཚིག་དང་རྣམ་པ་ཡང་དེ་
དང་དེ་མཚུངས་སུ་སྦྱོར་པ་དཔེར་ན། ད་ལྟ་གངས་ཀྱི་ལྷུན་པོ་དང་རྨ་ཀླུང་
གཙང་བོ་འབྲི་བ། ཕྱོགས་སྐྱོད་མགྲོན་པོ་ཨ་མཆོད་དང་སྟག་ཤར་མཛེས་མའི་
ལང་ཚོ་བཅས་རེ་རེ་ངེས་མེད་བརྗོད་ཆོག་པའི་རང་བབ་སྟབས་བདེའི་ངང་དུ་
རྩོམ་པ་ལྟ་བུ་ལྷུག་རྩོམ་གྱི་སྦྱོར་བའི་དཔེར་བཤད་དོ། ལྷུག་རྩོམ་ལེགས་པོ་ཞིག་
ལ་མཚོན་ན་སྒྲིག་གཞིའི་བཀོད་པ་ལེགས་ཤིང་འཚམ་པ་དང་གོ་རིམ་གསལ་ཞིང་
མགོ་མཇུག་ཚང་བ་བརྗོད་བྱ་དུ་མར་སྤེལ་ཞིང་སྲོག་གི་སྙིང་བོ་གཅིག་གིས་བཟུང་
བ། དེ་ཡང་རྩོམ་པ་པོས་བརྗོད་བྱ་དོན་གྱི་ཞགས་ཐག་ནམ་མཁའི་དབྱིངས་ལ་
277



བཏབ་སྟེ་བརྗོད་སྙིང་རྟ་ཆོག་གཅིག་ལ་འབབ་པ་ངོ་མཚར་ཞེས་ལྷུག་རྩོམ་གྱིས་
བརྗོད་བྱ་རྒྱ་ཆེར་སྤེལ་རུང་བརྗོད་སྙིང་གཅིག་གིས་བདེ་བླག་ཏུ་སྡུད་ཐུབ་པའི་
ཡོན་ཏན་ནམ་དགེ་མཚན་ལ་བསྔགས་པ་ལྟ་བུའོ། །
གསུམ།
མཚོན་བྱེད་ཐབས་མང་ལ་ཚིག་སྦྱོར་སྙན་ཞིང་འཇེབས་པ།
ལྷུག་རྩོམ་གྱིས་རྩོམ་ལུས་གཞན་དག་ཐམས་ཅད་ཀྱི་མཚོན་བྱེད་ཐབས་ཀྱི་
ལེགས་ཆ་མཐའ་དག་བདེ་བླག་ཏུ་སྤྱོད་ཅིང་སྡུད་ཐུབ་པས་མཚོན་བྱེད་ཀྱི་ཐབས་
དང་རྣམ་པ་མང་སྟེ། དོན་གྱི་བྱུང་བ་བརྗོད་པ་དང་་ཡིད་ཀྱི་འགྱུར་བ་བརྗོད་
པ་གཉིས་རྒྱུ་སྤུན་དུ་སྤེལ་མར་སྦྱོར་པ། བརྗོད་སྟངས་ལའང་རང་གི་ངག་སྒོ་
དང་གཞན་གྱི་ངག་སྒོ་སྤེལ་མར་བརྗོད་པ་དང་། ཚིག་གི་སྦྱོར་བ་ལ་རྒྱན་སྣ་
ཚོགས་ཀྱིས་སྤྲས་ཤིང་། ལུས་ལའང་སྐབས་འགར་བཅད་མའི་རྣམ་པར་སྤེལ་
བ་དང༌། སྐབས་འགར་སྔོན་བྱུང་གི་གཏམ་དང་སྒྲུང་ལ་སྦྱོར་བ། སྐབས་
འགར་ལེགས་བཤད་དང་གཏམ་དཔེ་ལུགས་བརྗོད་ཀྱི་རྣམ་པར་སྦྱོར་བ་སོགས་
བརྗོད་ཚུལ་གྱི་རྣམ་པ་དང་རྩལ་ཕུན་སུམ་ཚོགས་པར་སྤེལ་བས་དངོས་རྣམ་དང་
མི་སྣའམ་དོན་བྱུང་བརྗོད་པ་དང༌། ཡང་ན་གནས་ལུགས་བརྗོད་པའམ་ཡིད་
ཀྱི་འགྱུར་བ་བརྗོད་པ་བཅས་ཀྱི་མཚོན་ཐབས་ལ་བརྟེན་ནས་བརྗོད་བྱ་འཚོ་བའི་
སྣང་བརྙན་གསོན་ཉམས་ལྡན་པར་བསྐྲུན་ཅིང་སྣང་ངོ༌། །
ལྷུག་རྩོམ་ལ་མཚོན་བྱེད་ཀྱི་ཐབས་སྣ་ཚོགས་མཆིས་ལ་གཙོ་བོ་རྩོམ་པ་པོའི་
སྒྱུ་རྩལ་གྱི་རྣམ་དཔྱོད་རིག་པའི་རྩལ་ལ་རག་ལས་ཏེ། བརྗོད་བྱ་སྣ་ཚོགས་ལ་
སྒྱུ་རྩལ་གྱི་རིག་པས་ཁ་ལོ་བསྒྱུར་ཏེ་མཛེས་རྟོག་ཕུགས་བསམ་གྱི་སྣང་བརྙན་ཕུན་
སུམ་ཚོགས་པར་སྐྲུན་ཅིང་སྦྱོར་པ་དང་བརྗོད་བྱའི་སྙིང་པོའམ་སྲོག་མངོན་བྱེད་
ཀྱི་རྟེན་དུ་སྦྱོར་ཐུབ་པར་བྱེད་དོ། ། རྨད་དུ་བྱུང་བའི་ལྷུག་རྩོམ་གྱི་ངག་སྦྱོར་ལ་
ཚིག་དག་ཅིང་ཡིག་ཚོགས་ཉུང་ལ་དོན་སྡུད་ཆེ་བ། རྒྱུན་སྣ་ཚོགས་ཀྱི་རྣམ་པར་
278



བརྒྱུན་པས་ཚིག་སྦྱོར་སྙན་ཞིང་འཇེབས་པའི་མཛེས་ཉམས་ཐོན་པས་ཡིད་ཀྱི་
བརྟེན་པ་ཕྱོགས་པའི་སྒྱུ་རྩལ་གྱི་ནུས་པ་ལྡན། དཔེ་དང་དཔེ་ཅན་གྱི་བཀོད་པ་
དངོས་པོའི་ཆོས་ཉིད་དང་མཐུན་པ། སྐབས་དོན་ཕྱེད་པ་དོན་གྱི་བབ་དང་
བསྟུན་ཞིང་འབྲེལ་ཆགས་པ། བརྗོད་བྱ་དངོས་གཟུགས་བྱེ་བྲག་པའི་རྣམ་པ་
ཚིག་ཕྲེང་དུ་སྤེལ་བ་གསོན་ཉམས་ལྡན་པ། སྣང་བརྙན་གསར་སྐྲུན་གྱི་བཀོད་
པས་མངོན་སུམ་པའི་སྣང་བ་སྟེར་བ་ལ་སོགས་པའི་དགེ་མཚན་དུ་མས་ཕྱུག་པར་
གཏམས།།
སྤྱིར་ལྷུག་རྩོམ་གྱི་ཆགས་སྡང་གི་སེམས་ཤུགས་དྲག་ཏུ་འཁོལ་བའི་སྙན་
ངག་གི་ཉམས་ལྡན་པས་སྙན་ངག་མ་ཡིན་ལ་སྙན་ངག་གི་ཉམས་ཀྱིས་ཕྱུག་པའི་
རྩོམ་རིག་གི་ལུས་ཀྱི་རྣམ་པ་ཁྱད་པར་ཅན་ཞིག་ཡིན།
གཉིས་པ།
ལྷུག་རྩོམ་གྱི་བྱེ་བྲག་གི་དབྱེ་བ་བཤད་པ།
སྤྱིར་བཏང་དུ་བརྗོད་བྱའི་ནང་དོན་དང་མཚོན་བྱེད་རྣམ་པའི་ཁྱད་པར་
ལ་གཞིགས་ནས་ནང་གསེས་ཀྱི་རིགས་རྣམ་པ་གསུམ་དུ་དབྱེ་སྟེ། དོན་བརྗོད་
ལྷུག་རྩོམ་དང་། ཡིད་བརྗོད་ལྷུག་རྩོམ། ལུགས་བརྗོད་ལྷུག་རྩོམ་བཅས་་
གསུམ་མོ། ། །
དོན་བརྗོད་ལྷུག་རྩོམ་ནི་གཙོ་བོ་དོན་གྱི་བྱུང་བ་དང་མི་སྣའི་སྣང་བརྙན་
རིས་སུ་ཐོན་པར་འབྲི་བ་གཙིགས་སུ་འཛིན་པ་ཞིག་སྟེ། འདི་ལ་སྙན་ཞུའི་རྩོམ་
རིག་དང་གནས་སྐོར་ལམ་ཡིག་དང་རྣམ་ཐར་རྩོམ་རིག་སོགས་འདུས།
ཡིད་བརྗོད་ལྷུག་རྩོམ་ནི་གཙོ་བོ་རྩོམ་པ་པོའི་ནང་སེམས་ཀྱི་ཆགས་སྡང་གི་
འགྱུར་བའི་སྣང་ཚུལ་དང་སྙིང་སྟོབས་སོགས་ཀྱི་བསམ་འདུན་བརྗོད་པ་་་་་་
གཙིགས་སུ་འཛིན་པ་ཞིག་སྟེ། དཔེར་ན། གོར་ཅིའི་《རྒྱ་མཚོའི་ཁུག་རྟ་》
ཞེས་པའི་ལྷུག་རྩོམ་ལྟ་བུའོ། །
279



ལུགས་བརྗོད་ ལྷུག་རྩོམ་ནི་ གཙོ་བོ་འཇིག་རྟེན་འཚོ་ བའི་གནས་ལུགས་
དང་དངོས་པོའི་ཆོས་ཉིད་བརྗོད་པ་གཙིགས་སུ་འཛིན་པས་ལུགས་བརྗོད་ལྷུག་
རྩོམ་དུ་བརྗོད་དོ། ། འདི་ལ་འབོལ་རྩོམ་དང་ཆབ་ཤོག་སོགས་འདུ།
ལྷུག་མ་ཆུང་ངུ་ཞེས་པ་ནི་ཡིད་ཀྱི་འགྱུར་བའི་ཆགས་སྡང་གི་སེམས་ཤུགས་
དྲག་ཅིང་ལུགས་བརྗོད་ཀྱི་རིགས་པའི་ཁུངས་བཙུན་པའི་ལྷུག་རྩོམ་གྱི་རྣམ་པ་
ཐུང་ངུ་ཞིག་ཡིན། སྔོན་བྱོན་མཁས་པའི་བསྟན་བཅོས་ཁྲོད་ཀྱི་གླེང་གཞི་དང་
མཇུག་བྱང་སོགས་སྒྱུ་རྩལ་གྱི་ཉམས་དུ་མས་མཛེས་པའི་རྩོམ་ཡིག་དེ་དག་སྟེ།
ལྷུག་མ་ཆུང་ངུའི་ཡིག་ཚོགས་ཧ་ཅང་ཉུང་ལ་བརྗོད་དོན་ཟབ་པ། ཚིག་སྡུད་ཆེ་
ལ་ཁ་གསལ་བ། ཚིག་ཤུགས་རྣོ་ཞིང་སྐྱེན་པ་ཚིག་ཉམས་ལྡན་པ། རྟོག་སྣང་
གི་འཆར་སྒོ་དང་དངོས་ཡོད་ཀྱི་སྣང་ཚུལ་ཟུང་དུ་འབྲེལ་བའི་ རྩོམ་སྟངས་ལ་
བརྟེན་ནས་རྟོག་སྣང་གི་ འཆར་ སྒོ་དངོས་ཡོད་ཀྱི་དོན་དངོས་དང་འབྲེལ་བ།
དངོས་ཡོད་ཀྱི་སྣང་ཚུལ་ལས་རྟོག་སྣང་གི་འཆར་སྒོ་སློང་ཞིང་སྤེལ་བ། 《 ལྷུག་
མ་ཆུང་ངུའི་ཉམས་ཉེན་བརྗོད་པ་》ཞེས་པར། ལྷུག་མ་ཆུང་ངུས་ང་ཚོར་སྤྲོ་
སེམས་རབ་ཏུ་འཁོལ་ བའི་དགའ་ བདེའི་སྐྱིད་སྣང་དང་དབུགས་འབྱིན་བག་
ཕེབས་ཀྱི་བདེ་སྣང་སྟེར་བ། དེ་ཡང་རྒྱུན་ཆས་ངོམས་པའི་བྱིས་བློ་ཙམ་དང་
དབུགས་འབྱིན་བག་གཡེང་དུ་རོལ་བ་ཙམ་ཞིག་གཏན་ནས་མ་ཡིན་ཏེ། སྤྲོ་
སྐྱིད་དང་དབུགས་འབྱིན་བྱེད་པ་ནི་རྩོལ་སྦྱོང་ངམ་ངལ་རྩོལ་དང་འཐབ་འཛིང་
དུ་འཇུག་པའི་སྔ་རོལ་གྱི་སྟ་གོན་ཉིད་དོ། ཞེས་སྐུ་ཞབས་ལུའུ་ཞུན་གྱིས་ལྷུག་
མ་ཐུང་ངུའི་སྒྱུ་རྩལ་གྱི་མཐུ་དང་ནུས་པར་གདེངས་འཇོ་ཡང་དག་གནང་བར་
གསལ། །
. ལྷུག་རྩོམ་སྤེལ་མ་( )* y)ཞེས་པ་ནི་གཙོ་བོ་དངོས་ཡོད་འཚོ་བ་ལ་དམིགས་
ནས་སྤྱི་ཚོགས་འཚོ་བའི་ གནས་དང་དུས་ ཀྱི་ འགྱུར་ བའི་ སྣང་ཚུལ་སྣ་ཚོགས་་
འཕྲལ་དུ་མཚོན་ཐུབ་པས་ལྷུག་རྩོམ་སྤེལ་མ་ལ་ཚོར་བྱེད་ཀྱི་དབང་བོ་དང་དགར་
འཐབ་ཀྱི་མདུང་དང་རང་སྲུང་གི་ཕུབ་ལྟ་བུ་ཡིན། ཞེས་ལུའུ་ཞུན་གྱིས་
ལེགས་པར་བསྟན་པའོ།། དེ་ཡང་འདི་ལ་ཚིག་རྣོ་ཞིང་སྐྱེན་ལ་ངར་བའི་
280



རང་བཞིན་ལྡན་པ་དང་ཚིག་ཟུར་ཁ་ཚ་ལ་རྩུབ་ཤུགས་ཆེ་བ་དང་ཆགས་སྡང་གི་
སེམས་ཤུགས་ཆེས་དྲག་པར་ལངས་པས་ལྡོག་རྒྱུན་ལ་སོགས་པའི་ཚིག་སྦྱོར་སྣ་
ཚོགས་སྤེལ་བའི་ཐབས་ལ་བརྟེན་ནས་སྐབས་དོན་ གྱི་ གནད་ལ་རྣག་ ཐོག་་་་་་
གཙགས་བུ་ལྟ་བུའི་སྐྱོན་འདོན་གྱི་ནུས་པ་ཐོན་པས་ལྷུག་རྩོམ་སྤེལ་མ་ནི་གློ་གྲི་
དང་མདུང་ཐུང་ལྟ་བུའི་ཉེར་མཁོ་ཧ་ཅང་ཆེའོ། ལྷུག་རྩོམ་འདིའི་རྩོམ་ཡིག་
མང་ཤོས་ཁ་མཚར་དང་ཟུར་ཟའི་ཉམས་ལྡན། དེ་ཡང་ཟུར་ཟའི་ཡུལ་གྱི་ངོ་
བོའི་ཁྱད་པར་ལྟར་བརྗོད་སྟངས་ཀྱི་རྣམ་འགྱུར་ཡང་ཁྱད་དུ་མཚར་བར་ཐོན་ནོ།
སྣང་བརྙན་གྱི་ནུས་པ་ལྷུག་རྩོམ་སྤེལ་མའི་ཐད་དུ་གཙོ་བོ་མི་སྣ་དང་དོན་དངོས་
བྱེ་བྲག་རེ་གཉིས་འབྲི་བར་སྣང་བརྙན་གྱི་རྩ་བའི་ཁྱད་ཆོས་ལྟར་གཟུགས་རྒྱུན་
དང་དཔེ་རྒྱུན་དང་། བསྡུས་བརྗོད་སོགས་ཀྱི་རྒྱུན་ལ་བརྟེན་ནས་ཡིག་འབྲུ་
ཉུང་ཞིང་བརྗོད་བྱའི་གནད་ཟིན་པའི་ཚིག་གིས་སྣང་བསྙོན་དུ་མངོན་ནོ། །
སྙན་ཞུ་རྩོམ་རིག་ནི་ལྷུག་རྩོམ་གྱི་རྣམ་པ་གསར་བ་ཞིག་སྟེ་དུས་རབས་
འདིའི་མགོ་ཙམ་དུ་བྱུང་ལ་ད་ལྟ་དར་རྒྱས་ཧ་ཅང་ཆེ་བར་འདུག དེའི་ཁྱད་
ཆོས་གཙོ་བོ་སྙན་ཞུ་ཞེས་པའི་དུས་ཀྱི་རང་བཞིན་དང་དོན་དངོས་ཀྱི་རང་བཞིན་
ལྡན་པ་དང་དེ་མིན་རྩོམ་རིག་གི་སྒྱུ་རྩལ་རང་བཞིན་ལྡན་པའི་རྩོམ་ལུས་ཁྱད་
པར་བ་ཞིག་ཡིན། དུས་ཀྱི་རང་བཞིན་ཞེས་པ་ནི་དུས་རབས་ཀྱི་དགོས་པ་ལྟར་
སྙན་ཞུ་རྩོམ་རིག་གིས་མི་དོན་གྱི་གནས་ཚུལ་གསར་བའི་མཐོང་ ཐོས་འཕྲིན་
གསར་ཏུ་འགོད་པ་དུས་ཀྱི་བབ་དང་བསྟུན་པར་སྒྱུ་རྩལ་སྣང་བརྙན་དུ་བསྐྲུན་ཏེ་
མངོན་པར་མཚོན་པ་དང་དེའང་སྐབས་དོན་ལ་ཕན་པའི་དངོས་དཔེ་མེ་ལོང་ལྟ་
བུའི་ནུས་པ་འདོན་ངེས། དོན་དངོས་ཞེས་པ་ནི་དོན་ངོ་མ་དང་མི་སྣ་དངོས་
ཀྱི་གནས་ཚུལ་གསར་བ་འཕྲིན་དུ་འགོད་པ་ལ་སྒྲོ་སྐུར་འདོགས་གསུམ་གང་ཡང་
མེད་པར་རང་བཞིན་བརྗོད་པའི་སྒྱུ་རྩལ་གྱི་མཚོན་བྱེད་ཐབས་ལ་བརྟེན་ནས་
བརྗོད་བྱའི་ཡུལ་དངོས་ལས་མིག་དཔེའམ་དཔེར་མཚོན་རང་བཞིན་ གྱི་དོན་
སྙིང་ལྡན་པའི་ བརྗོད་བྱ་བདམས་ནས་མི་སྣའི་སྣང་བརྙན་གསར་སྐྲུན་དང་་་་
བརྗོད་བྱ་དོན་གྱི་བྱུང་བ་བརྗོད་པ་དང༌། དེའི་སྒྱུ་རྩལ་གྱི་ནུས་པ་ནི་བརྗོད་བྱ་
281



འཚོ་བ་དངོས་ཀྱི་མི་སྣ་དང་དོན་དངོས་རྣམས་གསོན་ཉམས་ལྡན་པའི་སྒྱུ་རྩལ་
སྣང་བརྙན་གྱི་གཟུགས་སུ་བསྐྲུན་ཏེ་ཡིད་ཀྱི་བརྟན་པ་ཕྲོགས་པའི་རྩོམ་རིག་སྒྱུ་
རྩལ་གྱི་གནས་སུ་བཏེགས་པ་ཞིག་ཡིན། །
སྙན་ཞུའི་རྩོམ་རིག་གིས་མི་སྣའི་སྣང་བརྙན་དང་ཁོར་ཡུག་གི་རྣམ་པའི་
ཉམས་དངོས་རིས་སུ་ཐོན་པར་འབྲི་བ་ཕལ་ཆེར་སྒྲུང་རྩོམ་གྱི་ཉམས་ཐོན་པར་
འབྲི་བ། སྒྲུང་རྩོམ་ལྟ་བུའི་གཏམ་རྒྱུད་ཀྱི་བྱུང་རིམ་མགོ་མཇུག་ཆ་ཚང་པ་ཞིག་
མི་དགོས་ཏེ་དོན་གྱི་བྱུང་བའི་ཆ་དུ་མ་སྒྲིག་སྦྱོར་གྱིས་ལངས་པས་སྦྱོར་བ་སྟབས་
བདེ་ཞིང་རང་དབང་ཆེ་བའི་དགེ་མཚན་དུ་མ་མཆིས། བརྗོད་པ་དང་གླེང་
མོལ་གྱི་ཉམས་རིས་སུ་ཐོན་པར་བྲིས་པས་ནང་སེམས་ཀྱི་ཆགས་པ་དང་སྡང་བའི་
ཉམས་མངོན་སུམ་དུ་ཐོན་ནུས། །
རྣམ་ཐར་ལྷུག་རྩོམ་ནི་དར་འགོ་ཧ་ཅང་སྔ་བའི་རྩོམ་རིག་གི་རྣམ་པ་ཞིག་
ཡིན། དེས་ངེས་པར་དུ་མི་དངོས་དོན་དངོས་རིས་སུ་ཐོན་པར་འབྲི་བ་ལས་མི་
སྣ་དང་དོན་གྱི་བྱུང་པ་བསམ་བཞིན་དུ་སྒྱུར་བཅོས་གཏན་ནས་བྱེད་མི་ཆོག་སྟེ།
བརྗོད་བྱའི་དོན་གྱི་བྱུང་བ་དང་མི་སྣའི་སྣང་བརྙན་འབྲི་བར་འོས་མཐུན་གྱི་སྒྱུ་
རྩལ་ལས་སྣོན་བྱེད་པ་ལས་དེ་ལ་སྒྲོ་སྐུར་འདོགས་གསུམ་གྱི་འཁྱོགས་བརྗོད་
གཏན་ནས་བྱེད་མི་རུང་ངོ༌། ། མི་སྣའི་ལོ་རྒྱུས་ཀྱི་གནས་ཚུལ་ལ་སྤོང་བླང་ཡོད་
པའི་སྒོ་ནས་རྣམ་དཔྱོད་ཀྱི་རིག་པའི་རྩལ་ལ་བརྟེན་ནས་སྙིང་བོ་ལེན་པ་དང་
གསོག་གསོབ་དོན་མེད་རྣམས་སྤོང་ཅི་ཐབ་བྱེད་དགོས། མི་སྣའི་ལོ་རྒྱུས་འབྲི་
བ་གཙོར་འཛིན་ལ་དེའི་མི་ཚེ་ཧྲིལ་བོའི་ལོ་རྒྱུས་གནས་ཚུལ་ལ་རྒྱུས་ལོན་པའི་
རྨོང་གཞིའི་སྟེང་ནས་གལ་འགངས་དོན་སྙིང་ཅན་གྱི་དོན་རྣམས་གཅིག་བསྡུས་
སུ་སྒྱུ་རྩལ་གྱི་ལས་སྣོན་འོས་མཐུན་བྱས་ཏེ་སླར་སྒྱུ་རྩལ་སྣང་བརྙན་དུ་བློ་བཀོད་
དང་གསར་སྐྲུན་བྱེད་དགོས།
གནས་སྐོར་ལམ་ཡིག་གི་ལྷུག་རྩོམ་ནི་གནས་སྐོར་དུ་སྐྱོད་པའི་སྐབས་ཀྱི་
མཐོང་ཐོས་གསར་བའི་ཚོར་སྣང་ཟིན་ཐོའི་ཚུལ་དུ་རིས་སུ་ཐོན་པར་འབྲི་བའི་
དོན་གྱི་བྱུང་པ་བརྗོད་པའི་ལྷུག་རྩོམ་གྱི་རྣམ་པ་ཞིག་སྟེ། དེས་ཡུལ་ག་གེ་མོའི་
282



སྤྱི་ཚོགས་ཀྱི་གནས་ཚུལ་དང་ཡུལ་ལྗོངས་ཀྱི་རྣམ་པ་རིས་སུ་ཐོན་པར་འབྲི་བ་
དང༌། དེ་མིན་ཡུལ་སྲོལ་གོམས་གཤིས་དང་འགྲོ་འདུག་འཆག་གསུམ་གྱི་ཆ་
ལུགས་སོགས་ཀྱི་ཚུལ་དང་རྣམ་པ་མཐའ་དག་བརྗོད་བྱའི་རྒྱུར་སྡུད་ལེན་དང་ངོ༌
མཚར་གསར་རྙེད་ཀྱི་དོན་དངོས་ལ་རྟོག་དཔྱོད་བྱས་ནས་དུས་རབས་ཀྱི་རྣམ་པ་
དང་སྤྱི་ཚོགས་ཀྱི་འཕོ་འགྱུར། ལོ་རྒྱུས་ཀྱི་གནས་ཚུལ་སོགས་མཚོན་པའི་དོན་
སྙིང་ཅན་དང་ཤེས་བྱའི་རིན་ཐང་ལྡན་པའི་བརྗོད་བྱ་གསར་བ་འཚོལ་སྡུད་བྱེད་
དགོས། དཔེར་ན་དགེ་འདུན་ཆོས་འཕེལ་གྱིས་མཛད་པའི་《རྒྱལ་ཁམས་རིག་
པས་བསྐོར་བའི་གཏམ་ གསེར་ གྱི་ ཐང་མ་》ཞེས་པའི་ གནས་སྐོར་ གྱི་ གནས་་་
བཤད་ལྷུག་རྩོམ་ལྟ་བུའོ། །
ལེའུ་བཞི་བ།
སྒྲུང་རྩོམ།
སྒྲུང་རྩོམ་ཞེས་པ་ཧ་ཅང་དར་སྔ་བའི་དོན་གྱི་བྱུང་བ་བརྗོད་པའི་གཏམ་
རྒྱུད་ཀྱི་ལྷུག་མའི་རྣམ་པ་ཞིག་ཡིན། དེ་བསྐལ་བ་ཡ་ཐོག་གི་དུས་སུ་བྱིས་སྒྲུང་
དང་ལྷ་སྒྲུང་གི་རྣམ་པའི་ཚུལ་དུ་ཐོག་མར་བྱུང་བ་དང་། རྗེས་སུ་དར་རྒྱས་
ཤིན་ཏུ་ཆེ་ཞིང་མྱུར་བ། ད་ལྟའི་སྒྲུང་རྩོམ་ཞེས་པ་དེ་དག་གི་རྒྱུན་མུ་མཐུད་དུ་
བསྐྱངས་པའི་མཐའ་འབྲས་སུ་གྲུབ་པའོ། །དེར་བརྟེན་སྔོན་བྱུང་གི་གཏམ་རྒྱུད་
ལྷ་སྒྲུང་དང་བྱིས་སྒྲུང་ལ་སོགས་པ་ད་ལྟའི་སྒྲུང་རྩོམ་བྱ་བའི་ཐོག་མའི་མྱུ་གུའམ་
རྒྱུ་ཡིན་པར་སྨོས་མ་དགོས་སོ། ། ཡོ་རོབ་གླིང་དུ་གནའ་བོའི་རིག་གནས་
དར་བའི་སྐབས་སུ་རྩོམ་རིག་སྒྱུ་རྩལ་གྱི་སྒྲུང་རྩོམ་གྱི་རྣམ་པའི་ལུས་འདི་དར་
རྒྱུས་ཕུན་སུམ་ཚོགས་པར་བྱུང་པའི་ཡང་རྩེར་སླེབས་མྱངས་སྐད། རྒྱ་ལ་་་
མཚོན་ན་སྒྲུང་རྩོམ་གྱི་རྣམ་པའི་རྩོམ་ལུས་འདི་དར་ཧ་ཅང་འཕྱིས་ཏེ་མིན་རྒྱལ་
རབས་དང་ཆིན་རྒྱལ་རབས་ཀྱི་དུས་ལ་དངོས་སུ་དར་འགོ་ཚུགས། མིན་རྒྱལ་
རབས་ཀྱི་དུས་འགོ་ཙམ་དུ་ལོ་ཀོན་ཀྲུང་གིས་《རྒྱལ་ཕྲན་གསུམ་གྱི་གཏམ་རྒྱུད་》
283



ཅེས་བའི་ལེར་བཅད་པའི་སྒྲུང་རྩོམ་རིང་མོའི་བསྟན་བཅོས་ཆེན་པོ་དེ་བརྩམས་
པས་སྒྲུང་རྩོམ་གྱི་ཐོག་མའི་སྲོལ་འབྱེད་དུ་བཤད། དེ་ནས་ཧྲི་ནེ་ཡན་གྱིས་《ཆུ་
ངོགས་གཏམ་རྒྱུད་》ཅེས་པའི་སྒྲུང་རིང་འདི་བརྩམས། མིན་རྒྱལ་རབས་ཀྱི་
དུས་ བར་ཙམ་ལ་《 ནུབ་ཕྱོགས་སུ་སྐྱོད་པའི་གཏམ་རྒྱུད་》ཅེས་པའི་སྒྲུང་རྩོམ་
རིང་མོའི་བསྟན་བཅོས་འདི་ལུ་ཁྲིན་ཨེན་གྱིས་བརྩམས། དེ་ནས་ཆིན་རྒྱལ་
རབས་ཀྱི་སྐབས་སུ་ཚོ་ཞོ་ཆིན་གྱིས་《 ཐོག་ཁང་དམར་པོའི་རྨི་ལམ་》ཞེས་པའི་
སྒྲུང་རྩོམ་རིང་མོ་འདི་བརྩམས། སྒྲུང་རིང་ཁག་བཞི་བོ་འདི་འཛམ་བུ་གླིང་ན་
མཚན་སྙན་ཤིན་ ཏུ་ཆེའོ། ། རྒྱལ་ རབས་དེ་དག་གི་རིང་ལ་མཁས་པ་མང་
པོས་སྔོན་བྱུང་མཁས་པའི་ཉམས་མྱོང་དང་གྲུབ་འབྲས་ཀྱི་རྨང་གཞིའི་སྟེང་དུ་
རང་གི་རྣམ་དཔྱོད་རིག་པའི་རྩལ་དང་བརྩོན་འགྲུས་ཀྱི་གོ་ཆ་བཙན་པོ་གྱོན་ནས་
སྒྲུང་རྩོམ་གསར་བའི་རྩོམ་ལམ་འཚོལ་ཞིབ་དང་རྟོག་དཔྱོད་ཀྱིས་སྲོལ་བཏོད་
ཅིང་གྲུབ་འབྲས་ཀྱང་གཡུར་ཟ་བ་བླངས་ཏེ་སྒྲུང་རྩོམ་གསར་བ་དར་རྒྱས་ཕུན་
སུམ་ཚོགས་པར་འབྱུང་བའི་དབུ་བརྩམས།
རང་རེའི་བོད་ལ་མཚོན་ན་སྒྲུང་རྩོམ་དར་འགོ་དེ་ལས་ཀྱང་ཤིན་ཏུ་འཕྱིས་
ཏེ་དཔེར་ན་《བྱ་མགྲིན་སྔོན་ཟླ་བའི་རྟོགས་བརྗོད་》དང《གཞོན་ནུ་ཟླ་མེད་ཀྱི་
རྟོགས་བརྗོད་》རྣམས་བྱུང་བ་ཧ་ཅང་འཕྱིས་པ་ལྟ་བུའོ། ། སྤྱིར་ལྷུག་མའི་རྩོམ་
ལུས་ཀྱི་སྲོལ་དར་འཕྱིས་ཤིང་ཉམ་ཆུང་བ་དང་སྒོས་སུ་སྒྲུང་རྩོམ་དེ་བས་ཀྱང་
ཉམ་ཆུང་བས་རྩོམ་ལུས་འདི་སྔོན་དུས་བོད་དུ་དར་རྒྱས་ཡག་པོ་ཞིག་བྱུང་མ་
ཐུབ་པར་སྣང་། །
སྒྲུང་རྩོམ་གྱི་བརྗོད་བྱའི་ནང་དོན་དང་མཚོན་བྱེད་རྣམ་པའི་འགྱུར་བ་ནི་
སྤྱི་ཚོགས་འཚོ་བའི་གནས་ཚུལ་གྱི་འཕོ་འགྱུར་དང་དགོས་མཁོ་སྣ་ཚོགས་ལ་་
བསྟུན་ནས་འཕེལ་རྒྱས་སུ་འགྲོ་བཞིན་ཡོད། གནའ་བོའི་ལྷ་སྒྲུང་དང་གནའ་
གཏམ་ནས་རིམ་བཞིན་སྒྲུང་དང་གཏམ་རྒྱུད་ཀྱི་རྣམ་པར་གྱུར་པ་དང་དེ་ནས་
ཀྱང་ལོ་རྒྱུས་རྣམ་ཐར་དང་རྟོགས་བརྗོད་ཀྱི་རྣམ་པའི་རྩོམ་ལུས་སྣ་ཚོགས་བྱུང་།
དེ་དག་གི་འབྱུང་ཁུངས་ལ་དཔྱད་ན་རྩ་བའི་ཁུངས་གཉིས་མཆིས་ཏེ། སྔོན་ལོ་
284



པཎ་རྣམས་ཀྱི་རྒྱ་གཞུང་ལས་སངས་རྒྱས་ཀྱི་སྐྱེས་རབས་གཏམ་རྒྱུད་སྣ་ཚོགས་
དང་རིག་བྱེད་ཀྱི་གཏམ་རྒྱུད་སྣ་ཚོགས་བོད་དུ་བསྒྱུར་བའི་བོད་འགྱུར་མང་པོ་
བྱུང་བའི་མི་རིགས་གཞན་གྱི་སྒྲུང་རྩོམ་གྱི་དཔེ་སྲོལ་བོད་དུ་དྲངས་པ་དང་གཅིག
གཞན་ཡང་བོད་རང་གི་གནའ་གཏམ་དང་གཏམ་རྒྱུད་དམ་ལྷ་སྒྲུང་སོགས་ཀྱི་
སྲོལ་ལྟར་མཁས་པ་རྣམས་ཀྱིས་སྒྲུང་རྩོམ་གསར་བའི་རྩོམ་སྲོལ་གྱི་དཔེ་དང་སྲོལ་
བཏོད་པ་དང་དེ་དག་ལས་བོད་ལ་སྒྲུང་རྩོམ་གྱི་ལྷུག་མའི་རྩོམ་ལུས་འདི་ཚད་
ལྡན་དུ་དར་བར་ངེས་ཤིང་ལར་ཕྱི་མ་དེ་གཞི་མ་ལྟ་བུའི་གཙོ་བོར་གྲུབ་ལ་སྔ་མ་དེ་
ཟུར་ལྟའི་དཔེ་སྟོན་གྱི་རྣམ་པར་ངེས་པ་འཇིག་རྟེན་ཆོས་ཉིད་ཡིན། དེ་ཡང་
རྩོམ་རིག་གི་ལག་ལེན་དངོས་ཀྱི་གནས་ཚུལ་དེ་ལས་ལྡོག་སྟེ། རྩོམ་རིག་གི་ཁ་
ཕྱོགས་འཇིག་རྟེན་འཚོ་བའི་མི་ཆོས་ལས་ལྡོག་སྟེ་འཚོ་བ་དངོས་དང་ཁ་བྲལ་བའི་
ལྷ་ཆོས་ལ་ཕྱོགས་ཏེ་རྩོམ་རིག་ལྷ་ཆོས་དྲིལ་སྒྲོག་གི་ཡོ་བྱད་ཅིག་ཏུ་གྱུར་བའི་ཧ་
ཅང་ཡིད་ཕངས་པའི་གནས་སུ་གྱུར། སྒྲུང་རྩོམ་གྱི་རྩོམ་ལུས་འདི་ཡང་དེ་ལས་
མ་འདས་པར་ཆོས་ལུགས་དྲིལ་སྒྲོག་གི་ཡོ་བྱད་ཀྱི་རྣམ་པ་ཁོ་ནར་གྱུར། དཔེར་
ན་《བྱ་མགྲིན་སྔོན་ཟླ་བའི་རྟོགས་བརྗོད་》དང་ ཟློས་གར་ཆེན་པོ་བརྒྱུད་ལ་་་
སོགས་པ་ལྟ་བུ་བརྗོད་སྙིང་ཆོས་ལུགས་གཙོར་མངོན་པའོ། །
ད་ལྟར་དར་བཞིན་པའི་དེང་རབས་ཀྱི་སྒྲུང་རྩོམ་གསར་བས་སྔོན་གྱི་་་
གཏམ་རྒྱུད་བྱུང་རིམ་གྱི་བཀོད་སྒྲིག་དང་མི་སྣའི་སྣང་བརྙན་གསར་དུ་སྐྲུན་པའི་
ཐབས་ཤེས་གཞིར་བཅོལ་ཏེ། མི་སྣའི་རང་གཤིས་ཀྱི་ཁྱད་ཆོས་ གཏིང་ཟབ་
དང་མངོན་གསལ་ཐོན་པར་མི་སྣའི་སེམས་ཁམས་ཀྱི་བག་ཉལ་འདུ་ཤེས་འདོན་
རྒྱུ་དམིགས་སུ་བཟུང་སྟེ་རྨི་ལམ་དང་དྲན་སྣང་སོགས་ཀྱི་ སེམས་རྒྱུན་ཕྱོགས་་
ཡོངས་ནས་མཚོན་ཅི་ཐུབ་བྱས་ཏེ་སྣང་བརྙན་ལ་རང་གཤིས་ཀྱི་ཤ་ཁྲག་རྣམ་པར་
རྒྱས་པར་བརྩོན་པའི་གསར་རྩོམ་གྱི་རྣམ་གཞག་གསར་བའི་སྲོལ་བཏོད་ཅིང་
དར་རྒྱས་སུ་སྤེལ་བཞིན་པའི་གནས་སུ་སླེབས་པའི་འགོ་བརྩམས།
285



དང་པོ།
སྒྲུང་རྩོམ་གྱི་ཁྱད་ཆོས་བཤད་པ།
སྒྲུང་རྩོམ་ནི་ཚིག་སྦྱོར་ཕུན་སུམ་ཚོགས་པར་སྤེལ་བ་དང་སྒྱུ་རྩལ་གྱི་ཐབས་
ཤེས་སྣ་ཚོགས་ལ་བརྟེན་ནས་མི་སྣའི་སྣང་བརྙན་གསར་སྐྲུན་དང་དོན་གྱི་བྱུང་
རིམ་མུ་འབྲེལ་དུ་བཀོད་སྒྲིག་དང་ཁོར་ཡུག་གི་རྣམ་པ་རིས་སུ་ཐོན་པར་འབྲི་བ་
བཅས་ཀྱི་སྒོ་ནས་སྤྱི་ཚོགས་འཚོ་བའི་སྣང་ཚུལ་རྒྱ་ཆེར་མཚོན་པའི་རྩོམ་ལུས་ཀྱི་
རྣམ་པ་རྒྱ་ཆེ་བ་ཞིག་ཡིན། སྒྲུང་རྩོམ་གྱི་བརྗོད་བྱ་གཙོ་བོ་མི་སྣའི་སྣང་བརྙན་
ཀྱི་བཞེང་སྐྲུན་དང་བྱུང་རིམ་གྱི་བཀོད་པ་་འོས་མཐུན་དུ་སྒྲིག་སྦྱོར་བྱེད་པ་དང་
ཁོར་ཡུག་གི་གནས་ཚུལ་ཕྲ་ཞིབ་ཏུ་འབྲི་བ་བཅས་གཞིར་བཟུང་སྟེ། མི་སྣ་དང་
བྱུང་རིམ། ཁོར་ཡུག་བཅས་སྒྲུང་རྩོམ་གྱི་རྩ་བའི་གྲུབ་ཆ་གསུམ་ལས་གྲུབ་པའི་
རྩོམ་ལུས་ཀྱི་རྣམ་པ་ཞིག་ཡིན། དེའི་མཚོན་བྱེད་རྣམ་པ་ལ་སྒྱུ་རྩལ་གྱི་མཚོན་
ཐབས་སྣ་ཚོགས་སྤྱོད་པ་དང་བརྗོད་བྱ་འཚོ་བ་རྒྱ་ཆེ་ཞིང་གཏིང་ཟབ་པར་མཚོན་
པའི་སྒྱུ་རྩལ་གྱི་མཐུ་ནུས་ཤིན་ཏུ་ཆེ། སྒྲུང་རྩོམ་དུ་རྩོམ་ལུས་གཞན་དག་གི་
མཚོན་བྱེད་རྣམ་པ་ཐད་ཀར་ཟུང་འབྲེལ་ཏུ་སྤྱོད་ཅིང་སྤེལ་བ་སྒོས་སུ་རྩོམ་ལུས་
གཞན་དག་ གི་དགེ་མཚན་རྣམས་འཛིན་པས་མཚོན་བྱེད་ནུས་ སྟོབས་ བསམ་
གྱིས་མི་ཁྱབ། བརྗོད་བྱའི་ཡུལ་ལ་ཆགས་སྡང་གི་སེམས་ཀྱིས་རྣམ་པར་བཅངས་
བས་ཡིད་ བརྗོད་སྙན་རྩོམ་གྱི་ཉམས་དང་ཁྱད་ཆོས་ལྡན་པ། མི་སྣའི་སྣང་
བརྙན་མངོན་སུམ་ཇི་བཞིན་དུ་རང་མཚན་གསོན་ཉམས་སུ་ལྷང་ངེར་སྣང་བས་
ཟློས་གར་གྱི་ཉམས་དང་ཁྱད་ཆོས་ལྡན་པ། དེ་ཡང་ངག་གི་བརྗོད་སྟངས་ལ་
རང་དང་གཞན་གྱི་ངག་སྒོ་ གང་རུང་ནས་ བརྗོད་པ་དང་དེ་མིན་ཟུར་བརྗོད་
དང་། གླེང་མོལ་དང་བསླབས་བྱ་གདམས་ པ་ སོགས་ཀྱི་བརྗོད་ སྟངས་སྣ་་་
ཚོགས་སྤེལ་བ་སྒྲུང་རྩོམ་རིང་འབྲིང་ཐུང་གསུམ་དུ་སྐབས་དང་བབ་ལ་བསྟུན་
286



ནས་བདེ་བླག་ཏུ་སྦྱོར་ཞིང་སྤྱོད་བཞིན་ཡོད། དེར་བརྟེན་སྒྲུང་རྩོམ་ལ་རྩོམ་
གཞན་ལས་ལྷག་པའི་ཁྱད་ཆོས་གསུམ་གྱི་ཡོན་ཏན་མངོན་པར་ལྡན་ཏེ།
གཅིག
མི་སྣའི་སྣང་བརྙན་ཕྱོགས་ཡོངས་ནས་ཕྲ་
ཞིབ་རང་མཚན་ཅན་དུ་སྐྲུན་པ།
སྤྱིར་རྩོམ་རིག་བསྟན་བཅོས་ཡོངས་ཀྱིས་མི་སྣའི་སྣང་བརྙན་གྱི་བཞེངས་
སྐྲུན་ལྟེ་བར་འཛིན་ལ་ནང་སྒོས་སུ་སྒྲུབ་རྩོམ་གྱིས་དེ་བས་ཀྱང་ལྟེ་བའམ་སྙིང་
པོར་འཛིན་ནོ། སྒྱུ་རྩལ་གྱི་བདེན་དབང་ལ་ངེས་ཤིང་འཚོ་བའི་ཆོས་ཉིད་དང༌
མཐུན་པའི་སྒོ་ནས་བརྗོད་བྱ་འཚོ་བའི་སྣང་ཚུལ་ལ་ཕྱོགས་ཡོངས་ནས་གཅིག་
བསྡུས་བཅུད་ལེན་བྱས་པའི་གཞིར་རྟོག་སྣང་གི་འཆར་སྒོའི་བློ་བཀོད་དང་སྒོ་
འདོགས་ཚིག་རྒྱུན་སོགས་ཀྱི་རིག་པ་རྒྱ་ཆེར་སྤེལ་བ་དང་སྒྱུ་རྩལ་གྱི་ཐབས་སྣ་
ཚོགས་སྤྱད་ནས་སྒྱུ་རྩལ་སྣང་བརྙན་ཕུན་སུམ་ཚོགས་པ་དང་དཔེར་མཚོན་ཅན་
དུ་སྐྲུན་པ། གཅིག་ནས་དུས་དང་གནས་ཀྱི་བཀག་རྒྱ་མེད་པར་ཆེ་ཉི་ཟླ་སྐར་
གསུམ་ནས་ཆུང་རྡུལ་ཕྲ་རབ་བར་གྱི་དངོས་པོའི་སྣང་ཚུལ་སྣ་ཚོགས་མཚོན་ནུས་
ཏེ། ལོ་ངོ་སྟོང་ཕྲག་དུ་མའི་སྔོན་གྱི་ལོ་རྒྱུས་གནས་ཚུལ་དང་མི་སྣའི་ལོ་རྒྱུས་སྣ་
ཚོགས་ད་ལྟ་མངོན་སུམ་ཇི་བཞིན་དུ་མཚོན་ཐུབ་པ་མ་ཟད། སྐད་ཅིག་མའི་ཕྱི་
དངོས་པོའི་སྣང་ཚུལ་དང་ནང་སེམས་ཀྱི་འགྱུར་བ་སྣ་ཚོགས་ཀྱང་རིས་སུ་ཐོན་
པར་འབྲི་ཐུབ་པ་བཅས་ཀྱི་སྒྱུ་རྩལ་མཚོན་ཐབས་ཁྱད་དུ་འཕགས་པ་དག་འདིར་
འདུས་ཡོད། རྟོག་སྣང་གི་འཆར་སྒོའི་བློ་བཀོད་ཕུན་སུམ་ཚོགས་པར་སྤེལ་ཏེ་
ལྷ་སྒྲུང་ལྟ་བུའི་སྒྲོ་འདོགས་ཀྱི་རིག་པའི་རྩལ་ལ་བརྟེན་ནས་སྒྱུ་མ་ལྟ་བུའི་སྒྱུ་རྩལ་
སྣང་བརྙན་དང་སྣང་ཡུལ་ངོ་མཚར་ཞིང་ཡིད་ལས་འདས་པར་བསྐྲུན་པས་སྒྱུ་
རྩལ་གྱི་ཁམས་རྒྱ་ཆེ་བར་སྐྲུན་ཐུབ། གཉིས་ནས་སྨྲ་བརྗོད་ཀྱི་ཞལ་སྒོ་མི་སྣ་ཁོ་
ནར་བརྟེན་པ་མ་ཡིན་པར་ངག་སྒོ་སྣ་ཚོགས་པར་བརྟེན་ཏེ་བརྗོད་ཚུལ་སྣ་ཚོགས་
287



སྤེལ་མར་སྦགས་པས་སྨྲ་བརྗོད་གསོན་ཉམས་ལྡན་པར་སྣང་བརྙན་གྱི་གཟུགས་
སུ་མངོན་པ། གསུམ་ནས་མཚོན་ཐབས་གཅིག་གི་རྒྱུ་རུ་མ་ཚུད་པར་དོན་
བརྗོད་དམ་ཡིད་བརྗོད་དང་རིས་འབྲི་དང་སྒྲོ་འདོགས་དང་། གླེང་མོལ་ལ་
སོགས་པའི་མཚོན་ཐབས་སྣ་ཚོགས་སྤེལ་ཏེ། གཟུགས་བརྙན་གྱི་ཉམས་ལས་
བྱ་སྤྱོད་ དང་ ནང་ སེམས་ ཀྱི་ འགྱུར་ བའི་ ཉམས་ མངོན་ པར་ མཚོན་ པ་ དང་།
དོན་གྱི་བྱུང་བའི་གོ་རིམ་ གྱི་ འབྲེལ་ བ་དང་། ཁོར་ཡུག་གི་རྣམ་པའི་ཡུལ་་་
ལྗོངས་ཀྱི་བཀོད་པ་སོགས་རིས་སུ་ཐོན་པར་བྲིས་ནས་བརྗོད་བྱའི་སྙིང་བོ་མངོན་
པར་གཟེངས་སུ་ཐོགས་ནུས། རྩོམ་རིག་སྒྱུ་རྩལ་གྱིས་མཚོན་ཐབས་ཡོད་ཅོག་
ལ་དབང་མངའ་པར་བྱས་ཏེ་ཕྱོགས་ཡོངས་དང་མཚམས་སོ་སོ་ནས་མི་སྣའི་རང་
གཤིས་ཀྱི་བྱུང་འཕེལ་གྱི་རྐྱེན་སྣ་ཚོགས་ཕྲ་ཞིབ་ཏུ་རིས་སུ་ཐོན་པར་འབྲི་བའི་སྒྱུ་
རྩལ་གྱི་རྩལ་སྣ་ཚོགས་ལ་བརྟེན་ནས་མི་སྣའི་སྣང་བརྙན་ལ་རང་གཤིས་བྱེ་བྲག་
པའི་ གསོན་ཉམས་ལྡན་ པ་ དང་ཁྱད་ཆོས་མངོན་གསལ་ དུ་ ཐོན་པའི་དཔེར་་
མཚོན་ཅན་དུ་བཞེང་སྐྲུན་བྱེད་དགོས། དེ་ཡང་སྣང་བརྙན་དུ་བརྗོད་བྱ་འཚོ་
བའི་ སྣང་ཚུལ་གཅིག་ བསྡུས་ སུ་དཔེར་མཚོན་རང་ བཞིན་གྱི་ སྣང་བརྙན་ལ་་་
བཞེང་སྐྲུན་བྱེད་དགོས་པ་ནི་སྒྲུང་རྩོམ་གྱི་ སྣང་བརྙན་གསར་སྐྲུན་བྱེད་པའི་་
གནད་ཡིན། །
གཉིས།
གཏམ་རྒྱུད་ཀྱི་བྱུང་རིམ་གྱི་བཀོད་པ་
བདེ་བླག་ཏུ་སྒྲིག་ཅིང་སྦྱོར་བ།
མི་སྣའི་སྣང་བརྙན་སྐྲུན་པར་སྒྱུ་རྩལ་གྱི་ཁ་ལོ་ རང་མོས་སུ་སྒྱུར་ཆོག་ལ་
བྱུང་རིམ་གྱི་བཀོད་པའི་སྒྲིག་སྦྱོར་འཚོ་བ་དངོས་ཀྱི་ཆོས་ཉིད་དང་མཐུན་པར་
བདེ་བླག་ངང་སྦྱོར་དགོས། བརྗོད་བྱ་སྤྱི་ཚོགས་འཚོ་བའི་རྒྱ་མཚོ་ལས་རྣམ་
དཔྱོད་རིག་པའི་དེད་དཔོན་གྱི་རྩལ་དང་ཐབས་ཤེས་ལ་བརྟེན་ནས་བརྗོད་བྱའི་
288



སྙིང་པོ་ནོར་བུ་རིན་པོ་ཆེ་བླངས་ཏེ་སྒྱུ་རྩལ་གྱི་ཚེ་སྲོག་ཏུ་འཛིན་པ་དང༌། དེ་
ཡང་འཇིག་རྟེན་འཚོ་བའི་ཆོས་ཉིད་ཀྱི་རྣམ་པ་ལྟར་སླར་གཏམ་རྒྱུད་ཀྱི་ཕྲེང་སྤེལ་
ཏེ་དོན་གྱི་བྱུང་བའི་གོ་རིམ་གྱི་རྒྱུ་འབྲས་ལྟར་སྒྲིག་སྦྱོར་བྱེད་དགོས། བྱུང་རིམ་
གྱི་བཀོད་སྒྲིག་ལས་མི་སྣའི་སྣང་བརྙན་གྱི་བཞེངས་སྐྲུན་དང་སྒོས་སུ་རང་གཤིས་
ཀྱི་གྲུབ་ཚུལ་ལ་འཚོ་བ་དངོས་ཀྱི་རྒྱུ་རྐྱེན་སྣ་ཚོགས་སྐྲུན་པར་དམིགས་ནས་བཀོད་
སྒྲིག་འོས་མཐུན་བྱས་ཏེ་རང་གཤིས་མངོན་གསལ་དུ་བཏོད་དགོས། སྤྱིར་མི་
སྣའི་སྣང་བརྙན་བཞེང་སྐྲུན་བྱེད་རྒྱུ་ནི་སྒྲུང་རྩོམ་གྱི་ལྟེ་བའི་འོས་འགན་ཡིན་ལ་
གཏམ་རྒྱུད་ཀྱི་བྱུང་རིམ་གྱི་བཀོད་སྒྲིག་དེ་ཐད་ཀར་མི་སྣ་གཙོ་བོ་འཚར་ལོངས་
བྱུང་བའི་ལོ་ རྒྱུས་ཀྱི་རྒྱུད་རིམ་ཞིག་ཏུ་ སྦྱོར་དགོས་ཏེ། མི་སྣའི་རང་གཤིས་
མངོན་གསལ་དུ་ཐོན་པར་བྱུང་རིམ་གྱི་ཆ་ནས་འཚོ་བའི་རྒྱུ་རྐྱེན་ཕུན་སུམ་ཚོགས་
པར་འདོན་ཞིང་སྐྲུན་པ་ནི་སྒྲུང་རྩོམ་གྱི་རྩ་བའི་རང་བཞིན་ཡིན། སྒྲུང་རྩོམ་དུ་
འཚོ་བའི་སྣང་ཚུལ་གཅིག་བསྡུས་ཀྱིས་དོན་གྱི་བྱུང་བ་གཅིག་གི་སྒོ་ནས་མཚོན་ ་
ཆོག་ལ། དེ་ཡང་དོན་བྱུང་གི་ལོ་རྒྱུས་བརྒྱུད་རིམ་གྱི་ཆ་ཡོངས་ནས་སོ་སོ་རྒྱ་ .
ཆེར་མཚོན་ཡང་ཆོག དོན་གྱི་བྱུང་བ་འགོ་འཇུག་བར་གསུམ་ཆ་ཚང་བར་
ཕྲེང་ཐག་གཅིག་ཏུ་རྒྱུས་པ་ལྟར་སྤེལ་ཡང་ཆོག དེ་མིན་ཡང་རྒྱུ་སྤུན་གྱི་ཚུལ་དུ་
དོན་བྱུང་སྣ་ཚོགས་ཕན་ཚུན་སྤེལ་མར་བསྡེབས་ཏེ་བྱུང་རིམ་གྱི་ཕྲེང་སྣ་མང་དུ་
སྤེལ་ཏེ་གཏམ་རྒྱུད་ཀྱི་ཡན་ལག་སྣ་ཚོགས་པར་ངོ་མཚར་དུ་བཀོད་ཅིང་སྦྱོར་
དགོས། སྤྱིར་སྒྲུང་རྩོམ་དུ་བྱུང་རིམ་གྱི་བཀོད་པ་ཕུན་སུམ་ཚོགས་པ་དང་འཕོ་
འགྱུར་གྱི་སྣང་ཚུལ་སྣ་ཚོགས་པར་སྤེལ་པས་གཏམ་རྒྱུད་ཀྱི་བྱུང་རིམ་ངོ་མཚར་
ཞིང་གསོན་ཉམས་ལྡན་པར་བཀོད་དགོས།
གསུམ།
ཁོར་ཡུག་རིས་སུ་ཐོན་པར་འབྲི་དགོས།
སྒྲུང་རྩོམ་ལ་དུས་དང་གནས་ཀྱི་བཀག་རྒྱ་མེད་པར་མི་སྣའི་རང་གཤིས་
289



ཡོངས་སུ་མངོན་པར་བརྟན་པ་རང་བྱུང་གི་ཁོར་ཡུག་དང་གཡོ་བ་ནང་བཅུད་
སེམས་ཅན་གྱིས་བསྡུས་པའི་སྤྱི་ཚོགས་འཚོ་བའི་འབྲེལ་བ་སྣ་ཚོགས་ཀྱི་གནས་
ཚུལ་དང་དུས་རབས་ཀྱི་ཁྱད་ཆོས་སོགས་རང་མཚན་བྱེ་བྲག་པའི་དངོས་རྣམ་
རིས་སུ་ཐོན་པར་འབྲི་དགོས་ཏེ། ཁོར་ཡུག་ནི་མི་སྣ་འཚར་ལོངས་བྱུང་སའི་
རང་བྱུང་གི་གནས་དང་དུས་སྐབས་དང་སྤྱི་ཚོགས་ཀྱི་རྐྱེན་སྣ་ཚོགས་ཀྱིས་བསྐྲུན་
པའི་འཚོ་གནས་ཀྱི་ཡུལ་གྲུ་བྱེ་བྲག་པའི་གནས་ཀྱི་བཀོད་པ་སྟེ། གྲལ་རིམ་གྱི་
འབྱུང་ཁུངས་དང་སྤྱི་ཚོགས་ཀྱི་གོ་གནས། སྦྱོང་སྟོབས་ཀྱི་ཡོན་ཏན། བསམ་
པའི་ལྟ་བའམ་འདུ་ཤེས་དང་དད་མོས་བཅས་ཀྱི་འདུ་ཤེས་འཛིན་སྟངས་ཀྱི་དོན་
ཡོངས་སོ། ལོ་ངོ་སྟོང་ཕྲག་དུ་མ་དང་ཆུ་ཞེང་ལེ་དབར་ཁྲི་ཕྲག་བར་གྱི་དངོས་
པོའི་སྣང་ཚུལ་ཇི་སྙེད་དུ་རྒྱ་ཆེར་འབྲི་ཆོག་ཅིང། ཀུན་རྟོག་ཡིད་ཀྱི་འཕྲུལ་སྣང་
གི་སྣང་བ་ཕྲ་མོའི་ངང་ཚུལ་ཡང་འབྲི་བ་དང་། དེ་མིན་རང་གཤིས་ཀྱི་ངང་
ཚུལ་ལ་ཐད་ཀར་རྐྱེན་དང་བག་ཆགས་སྣ་ཚོགས་འདོན་པའི་ཕྱི་རང་བྱུང་གི་ཁོར་
ཡུག་དང་སྤྱི་ཚོགས་འཚོ་བའི་ཁོར་ཡུག་དང་དེ་མིན་ཀུན་རྟོག་ཡིད་ཀྱི་འགྱུར་བ་
ལ་སོགས་པའི་སྣང་ཚུལ་རིས་སུ་ཐོན་པར་ཕྲ་ཞིག་ཏུ་བྲིས་ནས་མི་སྣའི་ལུས་ངག་
ཡིད་གསུམ་གྱི་ཉམས་ དང་འགྱུར་བ་རྒྱ་ཆེར་འདོན་པར་འཁྲབ་སྟོན་གྱི་གར་་
སྟེགས་ཕྱོགས་ཡོངས་ནས་སྐྲུན་ཅིང་རྒྱུ་རྐྱེན་སྣ་ཚོགས་ཀྱང་ཕྱོགས་ཡོངས་ནས་་
འདོན་དགོས། ཁོར་ཡུག་ལ་རང་བྱུང་གི་ཁོར་ཡུག་དང་སྤྱི་ཚོགས་ཀྱི་ཁོར་ཡུག་
གཉིས་ཏེ། རང་བྱུང་ཁོར་ཡུག་ནི་མི་སྣ་འཚོ་གནས་ཀྱི་ཡུལ་གྲུ་བྱེ་བྲག་པའི་
སྣོད་སྤྱིའི་བཀོད་པ་སྟེ་རི་ར་བ་ཁང་ཁྱིམ་དང་གནམ་གཤིས་ལ་སོགས་ པའི་ཕྱི་
སྣོད་འཇིག་རྟེན་གྱི་བཀོད་པའི་ཡུལ་ལྗོངས་དངོས་ལ་བྱ་བ་དང༌། སྤྱི་ཚོགས་
ཁོར་ཡུག་ནི་སྤྱི་ཚོགས་ ཀྱི་ དུས་ སྐབས་དང་ལམ་ལུགས། འདུ་ཤེས་འཛིན་་་་
སྟངས་དང་གྲལ་རིམ་གྱི་དབྱེ་བ། སྤྱི་ཚོགས་ཀྱི་ཚོགས་པ་དང་རང་གི་འབྱུང་
ཁུངས་དང༌། སྦྱོང་སྟོབས་ཀྱི་ཡོན་ཏན་དང་འཚོ་བའི་ཉམས་མྱོང་དང་ལོ་རྒྱུས།
ལས་རིགས་དང་མི་ཕན་ཚུན་བར་གྱི་འབྲེལ་བ་དང་ཡུལ་སྲོལ་གོམས་གཤིས་ལ་
སོགས་པའི་རྐྱེན་སྣ་ཚོགས་ལ་བྱ་སྟེ་སྤྱི་ཚོགས་ཀྱི་རྐྱེན་དེ་དག་གིས་མི་སྣའི་རང་
29)



གཤིས་དང་ལས་དབང་ལ་ཐད་ཀར་ཤུགས་རྐྱེན་དང་ཁ་ལོ་བྱེད་བཞིན་འདུག
མི་སྣའི་སྣང་བརྙན་བཞེང་སྐྲུན་ལ་ལྷག་པར་དུ་མི་སྣའི་རང་གཤིས་དང་ལས་
དབང་གྲུབ་བྱེད་ཀྱི་སྤྱི་ཚོགས་ལོ་རྒྱུས་ཀྱི་རྒྱུ་རྐྱེན་གཙོ་པོའམ་རྨང་གཞི་གནད་དུ་
འཛིན་དགོས་ཏེ། གལ་སྲིད་སྤྱི་ཚོགས་ལོ་རྒྱུས་ཀྱི་རྒྱུ་རྐྱེན་མེད་ན་མི་སྣའི་རང་
གཤིས་དང་ལས་དབང་གི་བཀོད་པ་ནམ་མཁའི་མེ་ཏོག་དང་རི་བོང་གི་རྭའི་རྗེས་
སུ་འགྲོ་ཉེན་ཆེ་ཞིང་རྒྱུ་འབྲས་ཀྱི་རྣམ་གཞག་དང་འགལ་བའི་ལོག་སྤྱོད་དུ་འགྱུར་
ངེས།
གཉིས་པ། སྒྲུང་རྩོམ་གྱི་རིགས་བཤད་པ།
གཅིག
སྒྲུང་རྩོམ་རིང་བོ།
སྒྲུང་རྩོམ་རིང་བོ་ནི་དོན་གྱི་བྱུང་བ་བརྗོད་པའི་བསྟན་བཅོས་ཆེན་མོ་ཞིག་
ཡིན། ཚིག་ལྷུག་གི་རྣམ་པར་སྦྱར་བའི་བམ་ཚད་རྒྱ་ཆེ་ཞིང་བརྗོད་བྱའི་ནང་
དོན་རྒྱ་ཆེར་ཤོང་བ་དང་། མི་སྣ་མང་ལ་གཏམ་རྒྱུད་བྱུང་རིམ་གྱི་ཡན་ལག་
ཀྱང་ཧ་ཅང་རྒྱས་བའི་སྒོ་ནས་སྤྱི་ཚོགས་འཚོ་བ་རྒྱ་ཆེ་གཏིང་ཟབ་ཏུ་མཚོན་པ་
དང་སྔོན་བྱུང་ལོ་རྒྱུས་ཀྱི་གནས་ཚུལ་རྣམས་ཉམས་པ་མེད་པར་སྒྱུ་རྩལ་སྣང་
བརྙན་གྱི་གཟུགས་དང་ཚེ་སྲོག་གི་དཔལ་ཐོབ་པར་སྦྱོར་བ། སྒྲུང་རིང་གི་བམ་
ཚད་པོ་ཏི་གཅིག་གི་ཚད་དུ་ལོངས་དགོས་ཏེ་ཡིག་འབྲུ་འབུམ་ཕྲག་གཅིག་ནས་དུ་
མའི་བདག་ཉིད་ཅན་ཞིག་ཏུ་བཤད། སྒྲུང་རིང་གིས་བརྗོད་བྱ་སྤྱི་ཚོགས་འཚོ་
བའི་ནང་དོན་ཕུན་སུམ་ཚོགས་པར་རྒྱ་ཆེ་ཞིང་གཏིང་ཟབ་པར་མཚོན་ཏེ། ཆེ་
རྒྱལ་ཁབ་དང་མི་རིགས་སམ་སྤྱི་ཚོགས་ཀྱི་དོན་དང་འབྲིང་ཚོགས་ཁག་ཅིག་གི་
དོན་དང་ཆུང་བཟའ་ཁྱིམ་དང་མི་སྒེར་གྱི་དོན་རྣམས་བརྗོད་པར་མི་སྣའི་སྣང་
བརྙན་ཡང་སྣ་ཚོགས་པར་སྐྲུན་པའི་སྒྱུ་རྩལ་ གྱི་ ཐབས་ཤེས་ལ་བརྟེན་ནས་སྤྱི་
291



ཚོགས་འཚོ་བའི་ཁྱབ་ངེས་ཅན་ཞིག་དང་ལོ་རྒྱུས་ཀྱི་ སྐབས་ངེས་ ཅན་ཞིག་གི་
གནས་ཚུལ་སྣང་བརྙན་གྱི་གཟུགས་སུ་བསྐྲུན་ཏེ་དུས་རབས་ཤིག་གི་སྤྱི་ཚོགས་ལོ་
རྒྱུས་ཀྱི་རྩ་བའི་རང་བཞིན་མངོན་པར་མཚོན་ནོ། ། དཔེར་ན་ཨུ་རུ་སིའི་ལེ་
ཀྲུ་ཐོར་སུ་ཐེའི་སྒྲུང་རིང་《འཐབ་འཁྲུག་དང་ཞི་བདེ་»ཞེས་པ་དང་《ཨན་ན་ཁ་
ལེ་ཉི་ན་》ཞེས་པའི་སྒྲུང་རྩོམ་རིང་མོས་དུས་རབས་བཅུ་དགུ་བའི་སྐབས་ཀྱི་ཨུ་
རུ་སིའི་ཧྲ་ཧོང་ལམ་ལུགས་ཀྱི་གཉའ་གནོན་འོག་མི་རྣམས་ཀྱིས་སྡུག་བསྔལ་་
མྱངས་པའི་ལོ་རྒྱུས་གནས་ཚུལ་གཅིག་བསྡུས་སུ་མཚོན་ཡོད་ཅིང་སྐབས་དེའི་རྒྱུ་
ཆེའི་ཞིང་བ་ གྲལ་རིམ་གྱི་བསམ་འདུན་དང་རེ་འདོད་ཀྱང་ གཅིག་བསྡུས་སུ་་
མཚོན་ཡོད་པས་ལེ་ཉིན་གྱིས་“ སྒྲུང་རིང་དེ་གཉིས་ནི་ཨུ་རུ་སིའི་གསར་བརྗེའི་
གནས་ཚུལ་ གྱི་མེ་ལོང་ ཉིད་དོ” ཞེས་བླ་ན་མཐོ་བའི་ བསྔགས་བརྗོད་ མཛད།
ཧྥ་རན་སུའི་པཱར་ཀྲ་ཁོས་སྒྲུང་རྩོམ་རིང་ཐུང་དགུ་བཅུ་གོ་དྲུག་བཏུས་པའི་་་
《འཇིག་རྟེན་སྤྲོ་བའི་ཟློས་གར་》(ཆེས་སྙན་གྲགས་ཅན་གྱི་《རྡོ་རྐན་པོ་»དང་«འོ་ཡན་ཉི་གོ་
ལང་ཐེ་》དང་《ཉོ་ཚིན་གུན་གྱི་དངུལ་ཁང་»དང་«ཞིང་བ་»ལྟ་བུ སོགས་) ཞེས་པས་ཧྥ་རན་
སུའི་སྤྱི་ཚོགས་དང་སྒོས་སུ་གྲོང་ཁྱེར་པཱ་རིའི་མཐོ་རིམ་སྤྱི་ཚོགས་ཀྱི་གནས་ཚུལ་
དངོས་རིས་སུ་ ཐོན་ པར་ བྲིས་ པའི་དངོས་ཡོད་རིང་ལུགས་ཀྱི་ལོ་ རྒྱུས་བསྟན་་
བཅོས་རྨད་དུ་བྱུང་བ་ཞིག་ཡིན་ཞེས་ཨེན་ཀེ་སིས་བསྔགས་བརྗོད་དང་གདེང་
འཇོག་མཐོན་པོ་གནང༌།
སྒྲུང་རིང་དུ་བྱུང་རིམ་གྱི་ཡན་ལག་གཅིག་མ་ཡིན་པར་དུ་མ་རྒྱུ་སྤུན་ལྟར་
རྐྱ་འཐབ་པར་འབྲེལ་ཞིང་སྤེལ་བ་དང༌། མི་སྣའང་གཙོ་ཕལ་སྣ་ཚོགས་འབྲེལ་
བཞིན་སོ་སོའི་རང་གཤིས་ཀྱི་ཁྱད་ཆོས་མངོན་པར་མཚོན་ཡོད། མི་སྣ་གཙོ་
བོའི་རང་གཤིས་བྱུང་འཕེལ་གྱི་འཚར་ལོངས་ཀྱི་ལོ་རྒྱུས་ཆ་ཚང་འབྲི་བར་མི་སྣ་
གཞན་དག་གི་ལོ་རྒྱུས་དང་འབྲེལ་ནས་དོན་རྐྱེན་བྱེ་བྲག་པའི་སྣང་ཚུལ་གསོན་
ཉམས་ལྡན་པར་འབྲི་དགོས། སྒྲུང་རིང་དུ་མི་སྣའི་སྣང་བརྙན་བྲིས་པ་དཔེ་
མཚོན་གྱི་སྣང་བརྙན་དུ་སྐྲུན་དགོས་པས་སྒྱུ་རྩལ་གྱི་ཚད་ཧ་ཅང་མཐོན་པོར་
དམིགས་དགོས། རྩོམ་ལུས་ཡོངས་ཀྱི་སྒྲིག་གཞིའི་བཀོད་པ་གཏམ་རྒྱུད་ཀྱི་
292



བྱུང་རིམ་ལྟར་གུང་བསྒྲིགས་ཏེ་ས་བཅད་དང་ལེའུར་གཅོད་པ་དང་བམ་ཚད་ཆེ་
བ་ལའང་བམ་གྲངས་དུ་མར་བགོ་བ་བཅས་སོ། །
གཉིས། སྒྲུང་རྩོམ་འབྲིང་བ།
སྒྲུང་རྩོམ་འབྲིང་བ་ནི་སྒྲུང་རིང་མ་ཡིན་ལ་སྒྲུང་ཐུང་ཡང་མ་ཡིན་པའི་དོན་
གྱི་བྱུང་བ་གཏམ་རྒྱུད་དུ་བརྗོད་པའི་བསྟན་བཅོས་ཀྱི་བམ་ཚད་འབྲིང་ཙམ་ཞིག་
ཡིན། བམ་ཚད་དེ་ལ་ཡིག་འབྲུ་ཕལ་ཆེར་ཆིག་ཁྲི་ནས་འབུམ་ཕྲག་ཡས་མས་སུ་
ལོངས་པ་ཙམ། བརྗོད་བྱའི་དོན་གྱི་ཤོང་ཚད་རྒྱུ་ཆེ་ཞིང་གཏམ་རྒྱུད་བྱུང་རིམ་
གྱི་ཡན་ལག་ཀྱང་ཅུང་ཟད་མང་དུ་སྤེལ་ཆོག་ལ་སྤྱིར་བྱུང་རིམ་གྱི་རྩ་བའི་ཡན་
ལག་གཅིག་ཏུ་ངེས་དགོས་པར་བཤད། སྒྲུང་འབྲིང་གིས་སྤྱི་ཚོགས་ཀྱི་དངོས་
ཡོད་འཚོ་བའི་ཟུར་ལོགས་ནས་གལ་གནད་ཀྱི་དངོས་དོན་བྱེ་བྲག་པ་ཞིག་ངེས་
པར་མཚོན་དགོས་པས་འཚོ་བའི་གནས་ཚུལ་ གྱི་དོན་རྐྱེན་ཆེ་ ཤོས་རེ་གཉིས་
བརྗོད་བྱར་འཛིན་པ་དང་མི་སྣ་གཙོ་ཤོས་རེ་གཉིས་དང་ཕལ་བ་དུ་མའི་སྣང་
བརྙན་རིས་སུ་ཐོན་པར་བྲིས་ནས་ལོ་རྒྱུས་ཀྱི་དུས་སྐབས་ངེས་ཅན་ཞིག་གི་སྤྱི་
ཚོགས་གནས་ཚུལ་གནད་བསྡུས་སུ་མཚོན་པ་མ་ཟད། དེའི་ངོ་བོ་དང་ཁྱད་
ཆོས་མཚོན་ཐུབ་པར་བྱེད་དགོས། དཔེར་ན་རྒྱུའི་དེང་རབས་རྩོམ་རིག་《ཨཱ་
Qཡི་རྟོགས་བརྗོད་》ཅེས་པའི་སྒྲུང་རྩོམ་ནང་དུ་གོ་རྟོགས་སད་མེད་པའི་ཞིང་བ་
དབུལ་བོ་ཨཱQཞེས་བྱ་བའི་མི་སྣ་གཙོ་བོ་དང་[D( རྗེའུ་)ཆུང་དང་ཝང་ཧྥུ་དང་དེ་
མིན་ཕྱི་གླིང་སྤྲེལ་རྒན་རྫུན་མ་བཅས་པའི་མི་སྣ་ཕལ་བ་འགའི་སྣང་བརྙན་རིས་
སུ་ཐོན་པར་བྲིས་ནས་ཨཱ་Qཁ་གསར་བརྗེ་ལ་ཕྱོགས་ ཤིང་མཐར་གསར་བརྗེ་
ཚོགས་པས་ཁོ་བོ་གསོད་རར་བསྐྱེལ་བའི་སྐྱོ་སྣང་གི་ཟློས་གར་སྟོན་པའི་ལོ་རྒྱུས་
ལ་བརྟེན་ནས་དམངས་གཙོ་རིང་ལུགས་རྙིང་བའི་གསར་བརྗེའི་གཟུར་བཤོལ་
གྱི་རང་བཞིན་དང་མཐར་ཕྱིན་མ་ཡིན་པའི་རང་བཞིན་ལ་དགག་པ་བརྒྱབ་སྟེ།
293



དངོས་ཡོད་སྤྱི་ཚོགས་འཚོ་བའི་ཟ་ཟུར་གྱི་དོན་ཕྲན་ཙམ་བྲིས་པས་ལྕགས་ཕག་
ལོའི་གསར་བརྗེའི་གནས་ཚུལ་དངོས་ཀྱི་རྣམ་པ་རིས་སུ་ཐོན་པར་མཚོན་ཡོད།
མདོར་ན་སྒྲུང་འབྲིང་གི་ཁྱད་ཆོས་གོང་སྨོས་ཀྱི་དཔེ་དང་མཚུངས་པའི་རིང་ཐུང་
གཉིས་ཀྱི་བར་དུ་གནས་པས་སྒྲུང་ཐུང་ལྟར་སྤྱི་ཚོགས་འཚོ་བ་མཚོན་པ་མགྱོགས་
མྱུར་ཆེ་ལ། སྒྲུང་རིང་ལྟར་བརྗོད་བྱ་འཚོ་བའི་ནང་དོན་ཕྲ་ཞིང་ཞིབ་པ་དང༌།
ཟབ་ཅིང་རྒྱས་པར་མཚོན་པའི་ཁྱད་ཆོས་དང་ནུས་པ་སོགས་འདུས་ཡོད།
གསུམ། སྒྲུང་རྩོམ་ཐུང་བ།
སྒྲུང་རྩོམ་ཐུང་བ་ནི་ཚིག་ཚོགས་ཉུང་ལ་བརྗོད་བྱ་གཏིང་ཟབ་ཅིང་དོན་གྱི་
བྱུང་རིམ་གཅིག་ལ་ངེས་པའི་བསྟན་བཅོས་ཤིག་ཡིན། བམ་ཚད་ཆུང་བས་
བརྗོད་བྱ་རྒྱུར་སྐྱེད་མི་རུང་བ། བྱུང་རིམ་གྱི་རྒྱུད་དོན་གཅིག་ལ་ངེས་དགོས་
ཤིང༌། མི་སྣའང་ཆེས་ཉུང་དགོས། བརྗོད་བྱའི་འཚོ་བ་དཔེ་མཚོན་ཅན་དུ་
སྙིང་བསྡུས་བཅུད་ལེན་བྱས་ཏེ་འབྲི་བ་བཅས་ཀྱི་སྒོ་ནས་མི་སྣ་གཙོ་བོའི་སྣང་
བརྙན་ལ་རང་གཤིས་ཀྱི་ཁྱད་ཆོས་རིས་སུ་ཐོན་པར་མངོན་དགོས། དཔེར་ན་
འོ་ཐིག་གིས་དཀར་ལས་དང་ཡུངས་འབྲུ་ཡིས་འབྲུ་ལྔ་མཚོན་པའི་དཔེ་ལྟར་་
བརྗོད་བྱ་འཚོ་བའི་སྣང་ཚུལ་སྣ་ཚོགས་བྱུང་རིམ་གྱི་གཏམ་རྒྱུད་དོན་གཅིག་དང་
ཁོར་ཡུག་གཅིག་ཏུ་རྒྱ་ཆེར་བསྡུས་ཏེ་སྒྲིག་གཞིའི་བཀོད་པ་དམ་ཞིང་གྱིམ་པ་དང་
རྗོད་བྱེད་ཚིག་ཚོགས་དམ་པའི་སྒོ་ནས་མི་སྣའི་རང་གཤིས་ཀྱི་ཁྱད་ཆོས་མངོན་
གསལ་དུ་ཐོན་པར་གསར་སྐྲུན་བྱེད་དགོས། སྤྱིར་སྒྲུང་ཐུང་ལ་ཚིག་ཉུང་ཞིང་
དོན་འདུས་པ། ཐིག་ལེ་གཅིག་གིས་གཟིགས་མཐོང་བ་དང་གཟིགས་པ་་་་
གཅིག་གིས་ནང་སེམས་ཀྱི་འགྱུར་བ་མཐོང་ཐུབ་པ་ལྟར་བརྗོད་བྱ་འཚོ་བའི་སྣང་
ཚུལ་སྣ་ཚོགས་ཉིང་སྡུད་བཅུད་ལེན་གྱི་བདུད་རྩི་བཞིན་དུ་སྦྱངས་ཏེ་རྗོད་བྱེད་
ཚིག་ཚོགས་ཀྱི་སྣོད་དམ་པ་བུམ་བཟང་ལྟར་བུངས་ཆུང་ལ་སྙིང་བཅུད་འཛིན་པ་
294



ལྟར་སྦྱོར་དགོས་ཏེ། དཔེར་ན་ཨུ་རུ་སུའི་སྒྲུང་རྩོམ་མཁན་པོ་ཆི་ཁོ་ཧྥུ་ཡི་སྒྲུང་
ཐུང་《ཁྲ་ཁྲ་འུག་པའི་སྒྲོ་» ( * g, jE )ཞེས་བྱ་བ་ཡིག་འབྲུ་སྟོང་ཕྲག་གསུམ་ཙམ་
ལས་མ་འདས་པར། དོན་གྱི་བྱུང་བའི་ཡུན་ཚད་ཧ་ཅང་ཐུང་སྟེ་སྔ་ཕྱི་ཆུ་ཚོད་
གཅིག་ཀྱང་མ་ལོངས་པ་ཙམ། གནས་གཅིག་ཏུ་ངེས་པ་སྟེ་ཤིང་ཆས་བཟོ་གྲྭའི་
སྒོ་ཁ་གཅིག་པུར་ངེས་པ། སྤྱི་ཚོགས་འཚོ་བའི་ཟུར་རམ་ལོགས་གཅིག་གི་ངོས་
ཀྱི་སྣང་ཚུལ་རིས་སུ་ཐོན་པར་བྲིས་ཏེ། མི་སྣ་གཙོ་བོ་ཉེན་རྟོག་དཔོན་པོས་
ཁྱིའི་བདག་པོ་འདྲ་མིན་ལ་གཞིགས་ནས་རྣམ་འགྱུར་འདྲ་མིན་སྣ་ཚོགས་བསྟན་
པའི་གཡོ་སྒྱུ་ཅན་གྱི་བྱ་སྤྱོད་ཀྱི་ཚུལ་དེ་གསོན་ཉམས་ལྡན་པར་མངོན་སུམ་དུ་
བཀོད་ཡོད། བཙན་པོའི་ཞལ་མཐོང་ན་ངན་པའི་དཔའ་ བཀོང་ཞེས་པའི་
གཏམ་དཔེའི་ཚུལ་བཞིན་དུ་གཡོག་པོ་ཐ་ཤལ་བའི་གཤིས་ངན་གྱི་སྤྱོད་མཚང་
རྣམས་་སྣང་བརྙན་གྱི་སྒོ་ནས་དམར་རྗེན་དུ་གཟུགས་སུ་བསྐྲུན་ཏེ་ཨུ་རུ་སུའི་ཧྥ་
ཧོང་གོང་མའི་བཀས་བཀོད་རྒྱུད་འཛིན་ལམ་ལུགས་སྐབས་ཀྱི་དམའ་རིམ་སྤྱི་
ཚོགས་ཀྱི་གནས་ཚུལ་མངོན་པར་མཚོན་ཡོད།
ལེའུ་ལྔ་བ།
ཟློས་གར་རྩོམ་རིག
ཟློས་གར་རྩོམ་རིག་ཅེས་པ་ནི་ཟློས་གར་འཁྲབ་སྟོན་ལ་དམིགས་ནས་
བརྩམས་པའི་འཁྲབ་གཞུང་གི་བསྟན་བཅོས་ལ་བྱ་སྟེ། དེ་ནི་རྩོམ་རིག་གི་་
ཁོངས་ སུ་ གཏོགས་ པའི་ འཁྲབ་ གཞུང་ གི་ རྣམ་ པའི་ བསྟན་ བཅོས་ སོ། །
འཁྲབ་གཞུང་ནི་ཟློས་གར་འཁྲབ་སྟོན་གྱི་གཞིར་གྲུབ་སྟེ། རྩོམ་རིག་སྒྱུ་རྩལ་
དང་འཁྲབ་སྟོན་གྱི་སྒྱུ་རྩལ་དང་རི་མོའི་སྒྱུ་རྩལ་བཅས་རྣམ་པ་དུ་མ་སྤེལ་མར་
སྦྱར་བ་ལ་ཟློས་གར་སྒྱུ་རྩལ་དུ་བཤད། དེ་ལ་སྣ་མང་སྒྱུ་རྩལ་ཡང་ཟེར། ཟློས་
གར་དུ་རྩོམ་རིག་གི་འཁྲབ་གཞུང་གི་བསྟན་བཅོས་གཞིར་བཟུང་སྟེ་འཁྲབ་སྟོན་
བྱེད་པར་རོལ་མོ་དང༌། མཛེས་རྩལ་རི་མོ་སོགས་ཀྱི་སྒྱུ་རྩལ་གྱི་རྣམ་པ་གཞན་
295



དག་ལ་བརྟེན་ནས་བརྗོད་བྱའི་དོན་རྣམས་གར་སྟེགས་སྟེང་དུ་འཁྲབ་སྟོན་བྱེད་
པ་ལ་ཟློས་གར་དུ་བརྗོད་དོ། ། འདིར་བཤད་པའི་ཟློས་གར་ནི་གཙོ་བོ་འཁྲབ་
གཞུང་གི་བསྟན་བཅོས་ཁོ་ནར་གོ་དགོས། འཁྲུབ་བ།ཞུང་དང་ཟློས་གར་ཞེས་
པའི་ཐ་སྙད་འདི་གཉིས་ཧ་ཅང་དམ་པོར་འབྲེལ་བའི་བདག་ཉིད་ཅན་ཞིག་སྟེ།
སྔ་མ་འཁྲབ་སྟོན་གྱི་བརྗོད་བྱའི་གཞུང་བྱེ་བྲག་ཁོ་ནར་གོ་བ་དང་དེའང་ངག་གི་
སྦྱོར་བའི་བསྟན་བཅོས་ཀྱི་ཚུལ་ཏུ་གྲུབ་པ། ཕྱི་མ་དེ་སྤྱི་མཚན་ཙམ་ལ་ངེས་ཏེ་
འཁྲབ་སྟོན་དང་འཁྲབ་གཞུང་། མཛེས་རྩལ་རི་མོ་བཅས་མཉམ་ སྤེལ་ གྱི་་་༌་
འཁྲབ་སྟོན་གྱི་བྱེད་ལས་ལ་བྱའོ། ། ཨུ་རུ་སུའི་ཟློས་གར་སྨྲ་བ་གོ་ཀོ་ལི་ཡིས་
“ ཟློས་གར་ནི་གར་སྟེགས་ཁོ་ནའི་སྟེང་ནས་གསོན་ཉམས་ཀྱི་དཔལ་ངོམ་པ་ལས་
གར་སྟེགས་མེད་ན་ཚེ་སྲོག་འགག་པའི་གཟུགས་ཕུང་ཙམ་དུ་སྣང་”ཞེས་འཁྲབ་
གཞུང་དང་ ཟློས་གར་བར་གྱི་འབྲེལ་བའི་གནད་གསལ་བོར་བསྟན། ཆིན་
རྒྱལ་རབས་ཀྱི་རྒྱའི་ཟློས་གར་སྨྲ་བ་ལི་ཡུས་ཀྱིས་ཁོ་བོའི་“ ལག་པས་སྨྱུ་གུ་ཐོགས་
ལ་ཡིད་ནི་གར་སྟེགས་སྟེང་དུ་ཕྱིན་” ཞེས་རྩོམ་རིག་གསར་རྩོམ་གྱི་ཕྱོགས་ནས་
འཁྲབ་གཞུང་རྩོམ་ཚེ་ཟློས་གར་གྱི་འཁྲབ་སྟོན་གྱི་རྣམ་གཞག་ལ་དམིགས་ཏེ་་
བསམ་གཞིགས་བྱེད་དགོས་པར་གདམས་པའོ། །
དང་པོ།
ཟློས་གར་རྩོམ་རིག་གི་ཁྱད་ཆོས་བཤད་པ།
གཅིག
བརྗོད་བྱ་འདེམས་བཀོད་ལ་བཀག་རྒྱ་ཆེ་བ།
ཟློས་གར་འཁྲབ་གཞུང་ནི་གར་སྟེགས་སྟེང་དུ་འཁྲབ་སྟོན་བྱེད་ པར་་་་་
དམིགས་ནས་བརྩམས་པའི་རྩོམ་རིག་བསྟན་བཅོས་ཀྱི་རྣམ་པ་ཁྱད་པར་བ་ཞིག་
ཡིན། དེའི་བརྗོད་བྱའི་དོན་གྱི་བཀོད་པ་ལ་བཀག་རྒྱ་ཧ་ཅང་ཆེ་སྟེ། ཟློས་
296



གར་འཁྲབ་གཞུང་གི་སྦྱོར་བ་གར་སྟེགས་ཀྱི་རྒྱུ་ཚད་དང་འཁྲབ་སྟོན་གྱི་དུས་ཡུན་
མི་སྣ་དང་དོན་བྱུང་ཉུང་སྡུད་བཅུད་ལེན་བྱེད་དགོས་པས་དུས་དང་གནས་དང་
དོན་བྱུང་དང་མི་སྣ་བཅས་ཀྱི་སྒོ་ནས་རྒྱ་ཆེར་སྙིང་སྡུད་བྱེད་དགོས། གཙོ་བོ་
དོན་གྱི་བྱུང་བ་གཏམ་རྒྱུད་གཅིག་ཏུ་སྡུད་དགོས་པ་དང་། ཁོར་ཡུག་གི་གནས་
གཅིག་ལ་ངེས་ཤིང་དུས་ཀྱང་དེ་བཞིན་དུ་གཅིག་ལ་ངེས་པར་སྡུད་དགོས། མི་
སྣའང་གཙོ་བོ་རེ་གཉིས་ཀྱི་སྣང་བརྙན་སྡུད་ཅི་ཐུབ་བྱེད་དགོས། ཚང་མ་་
གཅིག་བསྡུས་ཀྱི་ལས་སླ་མོ་ཞིག་གཏན་ནས་མ་ཡིན་ཏེ་སྒྱུ་རྩལ་མཚོན་བྱེད་ཀྱི་
ཐབས་ཤེས་སྣ་ཚོགས་ལ་བརྟེན་དགོས་ཤིང་། དེ་མིན་ཟློས་གར་གྱིས་གོར་
སྟེགས་སྟེང་གི་འཁྲབ་སྟོན་ལ་བརྟེན་ནས་སྣང་བརྙན་བཞེངས་སྐྲུན་བྱས་ཏེ་སྤྱི་
ཚོགས་འཚོ་བ་མཚོན་པའི་འོས་འགན་འགྲུབ་པར་ལྟད་མོ་བ་རྣམས་ལ་མི་སྣའི་
ལུས་ངག་གི་ཉམས་དུ་མའི་རྣམ་འགྱུར་བསྟན་ཏེ་ནང་སེམས་ཀྱི་འགྱུར་བ་སྟེ་འདུ་
ཤེས་དང་ལྟ་བ་སོགས་རྟོགས་ཐུབ་པར་འཇུག་པ། འཁྲབ་གཞུང་དུ་ནང་་་་
སེམས་ཀྱི་འགྱུར་བ་མཚོན་པར་ཕྱི་ལུས་ངག་གི་ཉམས་དུ་མའི་རྣམ་འགྱུར་བརྗོད་
བྱར་བཟུང་སྟེ་དོན་གྱི་བྱུང་རིམ་གྱི་ཕྲེང་སྤེལ་བ་དང༌། དོན་གྱི་བྱུང་རིམ་དང་
སེམས་ཀྱི་འགྱུར་བ་གཅིག་གྱུར་དུ་སྤེལ་ཅི་ཐུབ་བྱེད་དགོས། ཅིའི་ཕྱིར་ཞེ་ན་
དངོས་ཡོད་འཚོ་བའི་ཁྲོད་ཀྱི་ཕྱི་ལུས་ངག་གི་ཉམས་ཀྱི་རྣམ་འགྱུར་རམ་བྱ་འགུལ་
མཐའ་དག་ནང་སེམས་ཀྱི་འགྱུར་བའི་ཤུགས་ཀྱིས་སྐུལ་ཞིང་བསླངས་པ་ལས་མ་
འདས་ཏེ། དཔེར་ན་འགྲོ་འཆག་འདུག་གསུམ་གྱི་བྱ་བ་བྱེ་བྲག་པ་རེ་རེ་ལ་
ཀུན་ རྟོག་ གི་ སེམས་ ཀྱིས་ མ་བསླངས་ པའི་ སྣང་ ཚུལ་ ཅི་ ཡང་ མེད་ པ་ བཞིན།
འདུ་ཤེས་ཁོ་ན་ཞིག་ཅིས་ཀྱང་བཙལ་ཡང་རྙེད་དཀའ་བས་ཟློས་གར་གྱི་བརྗོད་བྱ་
མ་ཡིན་ལ་འཇུག་ཡུལ་ཡང་མ་ཡིན་ཏེ་སྒྱུ་རྩལ་གྱི་རང་བཞིན་ནི་གཟུགས་སམ་
སྣང་བརྙན་གྱི་རྣམ་པར་བརྟེན་ནས་བརྗོད་བྱའི་དོན་མངོན་པར་མཚོན་པ་ལས་
ལྐོག་གྱུར་བའི་འདུ་ཤེས་ཀྱི་ཁམས་ཁོ་ན་ཐད་ཀར་བརྗོད་དུ་མེད་དེ། ཕྱི་ལུས་
ངག་གི་བྱ་སྤྱོད་ཀྱི་ཉམས་དང་རྣམ་འགྱུར་གྱི་ངང་ཚུལ་མཐའ་དག་འདུ་ཤེས་ཀྱི་
རྣམ་པ་དངོས་ཡིན་པས་དེ་འཛིན་དགོས། སྒྲུང་རྩོམ་དུ་དེ་དག་འབྲི་བའི་སྐལ་
297



བ་ཡོད་དེ་བྱུང་རིམ་དུ་མར་དེ་དག་དམིགས་སུ་བཟུང་ནས་བྲིས་པ་མང་ངོ་། །
དེ་ནི་སྒྲུང་རྩོམ་གྱི་ཐུན་མོང་མ་ཡིན་པའི་ཁྱད་ཆོས་ཡིན། ཟློས་གར་དུ་དེ་འདྲ་
མི་འོང་བས་ཟློས་གར་གྱི་བརྗོད་བྱའི་རྒྱ་ཧ་ཅང་ཆུང་་ལ་བཀག་རྒྱའང་ཆེ་བར་
འདུག
གཉིས།
ཆེས་གཅིག་བསྡུས་སུ་མཚོན་པ།
གོང་སྨོས་ལྟར་ཟློས་གར་འཁྲ བ་ སྟོན་སྟེགས་བུའི་རྒྱ་ཁྱོན་གྱི་ ཚད་དང་་
འཁྲབ་སྟོན་གྱི་ཡུན་ཚད་ལ་བཀག་རྒྱ་ཆེ་བས་འཁྲབ་གཞུང་གི་བམ་ཚད་རིང་མི་
འོས་པས། མི་སྣ་ཉུང་ཤས་དང་གཏ མ་རྒྱུད་གྱི་བྱུང་རིམ་གྱི་ཡན་ལག་གཅིག་ཏུ་
ངེས་པ་དང༌། འཁྲབ་ཚན་གྱི་གནས་ལའང་འགྱུར་ལྡོག་མང་བོ་མི་འབྱུང་བ་
དང་། འཁྲབ་གཞུང་གི་ལུས་ཀྱི་སྒྲིག་སྟངས་རྩོམ་རིག་གི་ལུས་གཞན་དག་དང་
ཆེས་མི་མཐུན་ཏེ། འཁྲབ་ཚན་དུ་མར་བགོས་ནས་མི་སྣ་གཅིག་སྡུད་དང་བྱུང་
རིམ་གཅིག་སྡུད། གནས་ཀྱི་ཁོར་ཡུག་གཅིག་སྡུད་དང་དུས་ གཅིག་སྡུད་་་་་
བཅས་ཀྱི་སྒོ་ནས་ཟློས་གར་འཁྲབ་གཞུང་རྩོམ་དགོས་ཏེ་གཅིག་སྡུད་ནི་ཟློས་གར་
སྒྱུ་རྩལ་གྱི་ཁྱད་ཆོས་སམ་ཐུན་མོང་མ་ཡིན་པའི་རང་གཤིས་ཡིན། མི་སྣ་གཅིག་
སྡུད་ཅེས་པ་ནི་མི་སྣ་གཙོ་བོ་གཅིག་དང་གཉིས་གཙོར་བཟུང་ནས་སྣང་བརྙན་
གཅིག་བསྡུས་སུ་འབྲི་བ་དང་མི་སྣ་ཕལ་བ་དག་སྤོང་ཅི་ཐུབ་དང་མི་སྣ་གཙོ་བོ་
འཛིན་མཁས་པར་བྱེད་དགོས། དེ་ལྟར་མ་བྱུང་ན་འཁྲབ་ཚན་དུ་མའི་ནང་དུ་
མི་སྣའི་རང་གཤིས་ཀྱི་ཉམས་ཕྱི་ལུས་ངག་གི་རྣམ་འགྱུར་དུ་ཐོན་དཀའ་ཞིང་
འཁྲབ་སྟོན་གྱིས་གཟིགས་མཁན་མང་ཚོགས་ཀྱི་ཡིད་ཀྱི་བརྟན་པ་ཕྱོགས་ པའི་
བག་ཆགས་ཟབ་མོ་ཞིག་འཇོག་དཀའ་བར་གདའ། །
བྱུང་རིམ་གཅིག་སྡུད་ཅེས་པ་ནི་སྤྱི་ཚོགས་འཚོ་བའི་བརྗོད་བྱ་རྒྱ་ཆེ་ཞིང་
ཕུན་སུམ་ཚོགས་པ་རྣམས་དོན་དངོས་བྱེ་བྲག་པ་རེ་གཉིས་སུ་གཅིག་བསྡུས་ཀྱིས་
298



བཀོད་སྒྲིག་བྱས་ནས་མཚོན་པ་ལ་བྱའོ། ། བྱུང་རིམ་ཁ་ ཤས་དངོས་སུ་གར་
སྟེགས་སྟེང་དུ་བཀོད་པ་དང་ཁ་ཤས་གར་སྟེགས་ཀྱི་ལོགས་སུ་བཀོད་པའམ་ཡོལ་
བའི་རྒྱབ་ལོགས་སུ་བཅུག་ཏེ་ཤུགས་ནས་མཚོན་ཐུབ་པར་བཀོད་པ། དོན་གྱི་
བྱུང་བའི་འཕེལ་རིམ་གཅིག་བསྡུས་ཀྱི་སྒོ་ནས་འགལ་འདུ་ལྟག་སྤྲོད་ཚབས་ཆེན་
དུ་ལངས་པར་བཀོད་ཐུབ་ན་ཟློས་གར་གྱི་སྒྱུ་རྩལ་ནུས་པ་དེ་སྲིད་དུ་ཤུགས་ཆེར་
འདོན་ངེས། གལ་སྲིད་དེ་ལས་ལྡོག་ན་བྱུང་རིམ་སྒྱིད་ལུག་ཏུ་འགྲོ་བ་དང་
འགལ་འདུ་ལྷོད་འགྲོ་བ་དང་སྒྱུ་རྩལ་གྱི་ནུས་ཤུགས་ཀྱང་ཉམས་འགྲོ། མི་སྣའི་
སྣང་བརྙན་གྱི་བཞེངས་སྐྲུན་བྱུང་རིམ་དང་དམ་པོར་འབྲེལ་ཏེ་གསོན་ཉམས་
ལྡན་པར་སྐྲུན་ཅི་ཐུབ་བྱས་ན་འཁྲབ་སྟོན་གྱི་ལས་ལ་ཕན་པ་ཆེའོ། །
ཡུལ་ལྗོངས་གཅིག་སྡུད་ཅེས་པ་ནི་ཟློས་གར་ཁྲོད་ཀྱི་མི་སྣ་དང་བྱུང་རིམ་
འཁྲབ་ཚན་དུ་མའི་ནང་དུ་གཅིག་བསྡུས་སུ་སྤེལ་པས་སྒྲུང་རྩོམ་གྱི་ཡུལ་ལྗོངས་
བྲིས་པའི་ཚུལ་ལྟར་གནས་ཚུལ་འདྲ་མིན་སྣ་ཚོགས་ཀྱི་རྣམ་པ་རིས་སུ་ཐོན་པར་
འབྲི་བཀོད་བྱེད་པའི་གོ་སྐབས་མེད་དེ་ཟློས་གར་འཁྲབ་གཞུང་ལ་འཁྲབ་ཚན་གྱི་
འགྱུར་ལྡོག་མང་དྲགས་ན་ལྟ་མཁན་གྱི་མིག་ཏུ་སྒྱུ་མ་ལྟ་བུའི་འཕྲུལ་སྣང་ཙམ་
ལས། བརྗོད་དོན་ཤོར་ཉེན་ཆེ། དཔེར་ན་རྒྱུའི་ཟློས་གར་འཁྲབ་གཞུང་རྩོམ་
པ་པོ་གྲགས་ཅན་ལའོ་ཧྲིའི་《ཇ་ཁང་》ཞེས་པའི་འཁྲབ་གཞུང་ནི་ལོ་རྒྱུས་ཀྱི་དུས་
ཡུན་རིང་མོའི་སྐབས་དོན་ཞིག་རིས་སུ་ཐོན་པར་བྲིས་པའི་འཁྲུབ་གཞུང་ཞིག་
ཡིན་ལ་དེས་མི་སྣ་དང་བྱུང་རིམ་ཚད་མཐོན་པོའི་སྒོ་ནས་ཇ་ཁང་ཆུང་བ་ཞིག་གི་
ནང་དུ་ཅི་ཐུབ་ཀྱིས་གཅིག་ཏུ་བསྡུས་ཏེ་བརྗོད་བྱ་བྱེ་བྲག་རང་མཚན་ཅན་དུ་
ཐོན་ཞིང་བརྗོད་སྙིང་མངོན་གསལ་དུ་བཏོན་པས་ཟློས་གར་འཁྲབ་གཞུང་འདི་
ཟློས་གར་འཁྲབ་གཞུང་ཚད་ལྡན་གྱི་དཔེར་མཚོན་དུ་བསྔགས་པ་ལྟ་བུའོ། །
299



གསུམ། འཁྲབ་སྟོན་གྱི་ཉམས་ཞེས་པ་འཁྲབ་སྟོན་མཁན་གྱི་
ལུས་ཀྱི་རྣམ་འགྱུར་གྱི་སྟངས་སྟབས་དང་ངག་སྒོའི་
སྨྲ་བརྗོད་སོགས་ཟློས་གར་གྱི་ཉམས་
དགུ་ལ་སོགས་པར་སྟོན། །
འཁྲབ་སྟོན་པའི་ལུས་ཀྱི་སྟངས་སྟབས་ཀྱི་ཉམས་ངག་སྒོའི་སྨྲ་བརྗོད་དང་
བསྡེབས་ནས་མི་སྣའི་ནང་ སེམས་ཀྱི་འགྱུར་བ་དང་འདུ་ཤེས་དང༌། རང་
གཤིས་སོགས་ཐ་སྙད་ཙམ་མ་ཡིན་པར་མངོན་སུམ་མཐོང་ལམ་དུ་དངོས་སུ་སྣང་
ཐུབ་པ་ཞིག་ཏུ་བརྩོན་དགོས། ཨུ་རུ་སུའི་ཟློས་གར་གཞུང་ལུགས་སྨྲ་བ་སུ་ཐན་
ནེ་སུ་ལཱ་དྷུ་སུ་ཅིས། གར་སྟེགས་སྟེང་དུ་ལུས་ཉམས་སྟོན་དགོས་ཏེ་ལུས་ཀྱི་
འགུལ་སྐྱོད་དང་སྟངས་སྟབས་ཀྱི་ཉམས་ནི་ཟློས་གར་གྱི་སྒྱུ་རྩལ་ལམ་འཁྲབ་སྟོན་
སྒྱུ་རྩལ་གྱི་རྩ་བའི་གཞི་ཡིན་ཞེས་གསུངས་པས་ཟློས་གར་འཁྲབ་སྟོན་ནི་ལུས་ངག་
གི་སྟངས་སྟབས་དང་སྨྲ་བརྗོད་ཀྱི་རྣམ་འགྱུར་སྣ་ཚོགས་ཀྱི་ཉམས་ལ་བརྟེན་ནས་
འཁྲབ་སྟོན་བྱེད་པའི་གནད་བསྟན། ཟློས་གར་སྨྲ་བ་ཁ་ཤས་ཀྱིས་འཁྲབ་ཆས་
ཀྱི་ ལྗོངས་ ཡོལ་ དང་ གློག་འོད། གྱོན་ཆས་རོལ་མོའི་སྒྲ་དབྱངས་སོགས་ ལ་་་
སྟངས་སྟབས་ཀྱི་འགུལ་ ཉམས་ ཐོན་ཡོད་ན་ཟློས་གར་ གྱི་ཉམས་མ་ཤོར་བར་
གདའ་ཟེར་བ་དོན་ལ་ངེས་ཏེ་སྟངས་སྟབས་ཀྱི་འགུལ་ཉམས་དེ་ཟློས་གར་འཁྲབ་
སྟོན་གྱི་རྩལ་ཁྱད་དུ་འཕགས་པའི་ རང་བཞིན་ཅན་ཞིག་ཡིན། གལ་སྲིད་
འཁྲབ་སྟོན་པས་གར་སྟེགས་སྟེང་ནས་དུས་ཡུན་རིང་མོ་ཙམ་ ལ་ངག་གིས་སྨྲ་
བརྗོད་མི་བྱེད་ཅིང་ལུས་ཀྱིས་གཡོ་འགུལ་ཡང་མི་བྱེད་པར་བསྡད་ན་ལྟད་མོ་བའི་
མདུན་ལ་སྲོག་མེད་ཀྱི་འབག་སྐུ་ཞིག་བཤམས་པ་ཙམ་ལས་མི་སྣའི་སྣང་བརྙན་གྱི་
ཉམས་དང་འགྱུར་བ་དང་རང་གཤིས་སེམས་རྒྱུད་སོགས་ཕྱིར་མངོན་མི་ནུས་པ་
ལྟ་བུའོ། །
300



བཞི།
འགལ་འདུ་ལྟག་སྤྲོད་ཤུགས་དྲག་ཏུ་སྤེལ་བ།
ཟློས་གར་འཁྲབ་སྟོན་གྱི་བྱ་བའི་ལྟད་མོའི་རང་བཞིན་གྱིས་མི་སྣ་ཕན་ཚུན་
བར་གྱི་འགལ་འདུ་ལྟག་ སྤྲོད་མངོན་གསལ་ཛ་དྲག་ ཏུ་ལང་བར་ སྤེལ་དགོས།
གཏམ་གྱི་བྱུང་རིམ་ཡང་མི་སྣའི་བར་གྱི་འགལ་འདུ་ལྟག་སྤྲོད་ཀྱི་རྐྱེན་སྣ་ཚོགས་
ལ་སྦྱར་ནས་རིམ་བཞིན་སྤེལ་དགོས་པས་འགལ་འདུ་ལྟག་སྤྲོད་ནི་ཟློས་གར་གྱི་རྩ་
བའི་འབྱུང་རྐྱེན་དངོས་ཡིན་ཏེ། འགལ་འདུ་ལྟག་སྤྲོད་ཛ་དྲག་ཏུ་མ་སྤེལ་ན་
ཟློས་གར་གྱི་བྱུང་རིམ་འཕེལ་རྒྱས་སུ་འགྲོ་མི་ཐུབ་ཅིང་ཟློས་གར་གྱི་སྒྱུ་རྩལ་ཚེ་
སྲོག་འགག་པའི་ཉེན་ཁ་ཆེ། དེར་བརྟེན་འགལ་འདུ་ལྟག་སྤྲོད་ཅི་ནུས་ཀྱིས་
ཤུགས་དྲག་ཏུ་སྤེལ་བ་ཤིན་ཏུ་གལ་ཆེ་སྟེ། ཟློས་གར་ཁྲོད་ཀྱི་འགལ་འདུ་ནི་
དངོས་ཡོད་འཚོ་བའི་ཁྲོད་ཀྱི་འགལ་འདུ་སྣ་ཚོགས་ཕྱོགས་བསྡུས་སུ་ངར་བླུགས་
ནས་ལྟག་སྤྲོད་ཀྱི་ཚུལ་ ཏུ་ མངོན་པར་སྦྱར་ཞིང་སྤེལ་བ་ཡིན། ཟློས་གར་གྱི་
འགལ་འདུ་ལྟག་སྤྲོད་ཇི་སྲིད་ཛ་དྲག་ཅན་དུ་སྤེལ་ན་དོན་གྱི་བྱུང་རིམ་དང་མི་
སྣའི་རང་གཤིས་དེ་སྲིད་དུ་མངོན་གསལ་དུ་ཐོན་ཐུབ་སྟེ། དཔེར་ན་རྒྱུའི་ཟློས་
གོར་རྩོམ་མཁན་ཚོ་ཡིའུའི་«ཐོག་འབྲུག་ཆར་གསུམ་》ཞེས་པའི་ཟློས་གར་་་་
བསྟན་བཅོས་ཁྲོད་ཀྱི་མི་སྣའི་སྣང་བརྙན་ནི་ནང་གཉེན་བར་གྱི་ཞེ་སྡང་དང་
གཉེན་དགྲར་ལངས་པ་དང་ཕྱི་གྲལ་རིམ་གྱི་འཁོན་ལེན་སོགས་ཀྱི་འགལ་འདུ་སྣ་
ཚོགས་ལྟག་སྤྲོད་དུ་སྤེལ་ཞིང་བཀོད་པ་ཞིག་ཡིན། །
ལྔ། ཚིག་སྦྱོར་གཟབ་ཅིང་དག་པར་སྙིང་བསྡུས་སུ་སྤེལ་བ།
འཁྲབ་གཞུང་ནི་འཁྲབ་སྟོན་མཁན་གྱིས་གར་སྟེགས་སྟེང་དུ་འཁྲབ་སྟོན་
བྱེད་པར་དམིགས་སུ་བརྩམས་པ་ཞིག་ཡིན། རྩོམ་པ་པོས་འཁྲབ་གཞུང་གི་མི་
301



སྣའི་རང་གཤིས་ཀྱི་ཁྱད་ཆོས་དང་མཐུན་ཞིང་འོས་པའི་ངག་སྒོའི་སྨྲ་བརྗོད་ཀྱི་
ཚིག་ཁྱད་པར་ཅན་དུ་སྦྱོར་དགོས་ཏེ་འཁྲབ་སྟོན་པས་ངག་སྒོའི་སྨྲ་བརྗོད་ཀྱི་ལམ་
ནས་རང་གཤིས་ཀྱི་ཁྱད་ཆོས་ཉམས་དུ་མར་བསྟན་ནས་ལྟ་མཁན་གྱི་མཐོང་ཐོས་
སུ་མངོན་པ། འཇར་མན་གྱི་མཚན་ཉིད་རིག་པ་བ་ཧེ་གོར་གྱིས། ཕྱི་ལུས་ཀྱི་
ཉམས་ནི་ནང་ སེམས་ཀྱི་ཁུངས་ནས་ ཐོན་ནོ་ཞེས་པ་དང་། ཡང་ “རང་གི་
གཤིས་རྒྱུད་དང་བསམ་པ་། དམིགས་འདུན་སོགས་ཕྱི་ལུས་ཀྱི་འགུལ་བའི་
ཉམས་ལས་མངོན་པར་མཚོན་ནོ” ཞེས་ གསུངས་པར་གཞིགས་ན་ལུས་ཀྱི་
འགུལ་ཉམས་ཏེ། མི་སྣའི་ངག་སྒོའི་སྨྲ་བརྗོད་ནི་རང་གཤིས་མངོན་བྱེད་ཀྱི་
ངག་གི་བརྡ་དང་ཚད་མ་ཡིན། །
ཟློས་གར་དུ་མི་སྣ་ཕན་ཚུན་བར་གྱི་སྨྲ་བརྗོད་ཀྱི་ཚིག་སྒྲུང་རྩོམ་གྱི་མི་སྣའི་
སྐད་ཆ་དང་བསྡུར་ན་དེ་ལ་ཁྱད་དུ་གཟབ་ཅིང་ནན་པ་དང་འགུལ་ཉམས་སུ་
ཐོན་ཞིང་རྣ་བར་སྙན་ལ་ཁ་གསལ་ཞིང་རྟོག་སླ་བ་དང༌། ཚིག་བསྡུས་ཤིང་
ཤུགས་བསྟན་གྱི་ནུས་པ་ཆེ་བ་དང༌། ལྷག་པར་དུ་མི་སྣ་སོ་སོའི་རིགས་དང་ན་
ཚོད་ཀྱི་ཁྱད་པར་དང་གཤིས་རྒྱུད་དང་དེ་མིན་གནས་དང་དུས་སོགས་ཁོར་ཡུག་
གི་ བབ་ དང་ བསྟུན་ནས་ རང་ གཤིས་མཚོན་ པར་འོས་ མཐུན་ དུ་སྦྱོར་དགོས།
རྒྱལ་ཁབ་ཕྱི་ནང་དང་གནའ་ནས་ད་ལྟའི་བར་གྱི་ཟློས་གར་སྨྲ་བ་རྣམས་ཀྱིས་
ཟློས་གར་གྱི་སྐད་ཆ་ལ་དོ་སྣང་ཆེན་པོ་བྱས། ལྷག་པར་དུ་མི་སྣའི་སྨྲ་བརྗོད་ཀྱི་
ཉམས་ལ་ཤིན་ཏུ་གཟབ་ནན་བྱེད་དོ། ། ལེ་ཧྥུ་ཐོར་སུ་ཐེ་ཡིས། འཁྲབ་སྟོན་
མཁན་གྱིས་གནས་བབ་དང་གཤིས་རྒྱུད་ལ་མི་མཐུན་པའི་སྨྲ་བརྗོད་དེ་དག་ཅི་
ལྟར་སྙན་ཞིང་འཇེབས་པ་དང་ཤུགས་བསྟན་གྱི་དོན་ཅི་ལྟར་གཏིང་ཟབ་རུང་དེ་
དག་ཐམས་ཅད་དགོས་མེད་ཀྱི་གཏམ་སྟེ། ཟློས་གར་བསྟན་བཅོས་ཀྱི་བརྗོད་
དོན་མངོན་བྱེད་ཀྱི་རྩ་བའི་མཐུན་རྐྱེན་ནི་རྟོག་སྣང་གི་འཆར་སྒོའི་རིག་པ་ཡིན་
ལ་དེ་ཡང་ལྟད་མོ་བ་རྣམས་དང་ཆགས་སྡང་གི་མཚམས་སྦྱོར་བྱེད་ཀྱི་རིག་པ་ཁོ་
ན་ཡིན་ཏེ། དེས་ལྟད་མོ་བ་རྣམས་ཀྱི་རྟོག་སྣང་གི་འཆར་སྒོ་རབ་ཏུ་བསླངས་
ཏེ་ཁོ་ཚོའི་ཆགས་པ་དང་སྡང་བའི་སེམས་དེ་ཟློས་གར་གྱི་བརྗོད་བྱའི་གཏམ་གྱི་
302



བྱུང་རིམ་དང་མི་སྣའི་སེམས་རྒྱུད་ཀྱི་ཆགས་སྡང་གི་རྗེས་སུ་མཐུན་པར་སྐྱེས་ཤིང་
ཕྱོགས་པ་དང་དེའི་དབང་དུ་འགྲོ་ངེས་སོ། ། ཞེས་གསུངས་པའི་དོན་གྱིས་མི་
སྣའི་སྨྲ་བརྗོད་ཀྱི་ ཤུགས་བསྟན་གྱི་ནུས་པས་ གཟིགས་མཁན་རྣམས་ཀྱི་ཡིད་་་་
འགུགས་ཤིང་རྟོག་སྣང་གི་འཆར་སྒོ་མུ་མཐུད་དུ་སློང་ཞིང་སྤེལ་བ། དེ་ཡང་
《མེ་ལོང་མའི་»འགྲེལ་བར་སྤེལ་མ་ཟློས་གར་གྱི་བསྟན་བཅོས་ལ་སཾ་ཀྲྀ་ཏ་དང༌།
རང་བཞིན་དང་། ཟུར་ཆག་དང༌། ཤ་ཟའི་སྐད་བཅས་སྐད་རིགས་བཞི་
ཚང་བའི་བཅད་ལྷུག་སྤེལ་མའི་བདག་ཉིད་ཅན་ཀླུ་ཀུན་ཏུ་དགའ་བའི་ཟློས་གར་
གྱི་རྒྱུ་དཔེ་ལྟ་བུ་ཞེས་བོད་མཁས་པས་གསུངས་པ་ལ་བརྟགས་ན་རྒྱུ་བོད་ཕྱི་
ནང་གི་མཁས་པའི་འདོད་ཚུལ་ཕལ་ཆེར་གཅིག་ཏུ་འབབ་སྟེ་ཟློས་གར་གྱི་མི་སྣ་
སོ་སོའི་ལས་རིགས་དང་སྤྱི་ཚོགས་ཀྱི་གོ་གནས། རིགས་རུས་སོགས་ཐ་དད་
པའི་དབང་གིས་སོ་སོའི་སྨྲ་བརྗོད་ཀྱི་སྐད་ཆའང་སོ་སོའི་རང་གཤིས་ལྟར་ཐ་དད་
དུ་འགྲོ་བ་དངོས་ལུགས་ཏེ། དཔེར་ན། འབྲོག་པས་འབྲོག་སྐད་དང་རོང་
བས་རོང་སྐད། ཡུལ་གྲུ་བྱེ་བྲག་པའི་མི་རེའི་ཁ་ནའང་ཡུལ་སྐད་བྱེ་བྲག་པ་རེ་
ཡོད་པས་མི་རིགས་གཅིག་ཡིན་ཡང་ནང་གསེས་ཡུལ་སྐད་ཀྱི་ཁྱད་པར་ཤིན་ཏུ་ཆེ་
བའི་རྒྱུ་མཚན་གྱིས་སྤྱི་ཚོགས་འཚོ་བ་སླར་སྒྱུ་རྩལ་གྱི་ལམ་ནས་མཚོན་པའི་ཟློས་
གར་ལ་མཚོན་ན་དེ་བཞིན་དུ་མི་སྣ་སོ་སོའི་སྨྲ་བརྗོད་ཀྱང་སོ་སོའི་རིགས་རྒྱུད་ཚོ་
བ་དང་ཡུལ་གྲུ་ལས་རིགས་བཅས་ཀྱི་བབ་དང་བསྟུན་པར་སྨྲ་བརྗོད་ཀྱི་སྐད་ཆའི་
སྦྱོར་བ་སྤེལ་དགོས། 《མེ་ལོང་མ་»ལས། ཟློས་གར་ སྐད་རིགས་ བཞིའི་
བདག་ཉིད་ཅན་དུ་བཤད་པ་གནའ་བོའི་རྒྱ་གར་གྱི་ཟློས་གར་ལག་ལེན་གྱི་ཉམས་
མྱོང་ལས་ཐོན་པའི་རིག་པའི་རྣམ་གཞག་ཅིག་ཡིན། དོན་དེ་ལ་གཞིགས་ན་
སྐབས་དེའི་རྒྱ་གར་གྱི་སྤྱི་ཚོགས་དང་རིག་གནས་སྒྱུ་རྩལ་གྱི་གནས་ཚུལ་གྱི་ལག་
ལེན་དངོས་ལས་ཐོན་པའི་ཟློས་གར་བསྟན་བཅོས་སྦྱོར་སྟངས་ཀྱི་ཐུན་མོང་གི་
འདོད་པའི་རྣམ་གཞག་ ཏུ་ངེས། དེས་ཟློས་གར་རིག་ པའི་རྩ་བའི་གནད་་་་
བཟུང་ཡོད་དེ་དུས་ད་ལྟའི་ཚོད་ལ་ལྷག་པར་དུ་ཟློས་གར་གྱི་གྲུབ་ཆ་ངག་གི་སྦྱོར་
བའི་རྣམ་གཞག་ལ་ཟུར་ལྟའི་རིན་ཐང་ཆེ་བའི་རིགས་གཞུང་ཞིག་ཡིན་ནོ། །
303



དྲུག
སྒྲིག་གཞི་ལ་བཅད་པ་ངེས་པ།
ཟློས་གར་ནི་སྣ་མང་སྒྱུ་རྩལ་ཞིག་ཡིན། ཟློས་གར་འཁྲབ་གཞུང་དུ་མི་སྣ་
ཕན་ཚུན་གྱི་ཁ་བརྡ་དང་ཆབས་གཅིག་ངག་གི་བརྗོད་པ་ལུས་ཀྱི་ཉམས་སུ་སྡེབ་
བཞིན་འཁྲབ་སྟོན་བྱེད་དགོས་པ་དང༌། དེ་མིན་ཡང་རོལ་དབྱངས་དང་ལོ་
རྒྱུས་གནས་ཚུལ་གྱི་ལྗོངས་ཡོལ་རི་མོ་དང་གྱོན་ཆས། འཁྲབ་ཆས་དང་སྒྲ་སྐྱེད།
གློག་སྒྲོན་སོགས་ཀྱི་ཡོ་བྱད་རབ་དང་རིམ་པའི་རམ་འདེགས་ཀྱི་རྐྱེན་སྣ་ཚོགས་
སྐྲུན་ཞིང་སྦྱོར་བ་འཁྲབ་སྟོན་གྱི་ལས་ཀ་ཕུན་སུམ་ཚོགས་པར་སྤེལ་བའི་མཐུན་
རྐྱེན་ཡིན། གཏམ་བརྗོད་ཟློས་གར་ལ་མཚོན་ན་ལྗོངས་ཡོལ་གྱི་བཀོད་པ་དང་
མི་སྣའི་གྱོན་ཆས་དང་ལུས་ཀྱི་སྟངས་སྟབས། གདོང་གི་རྣམ་འགྱུར་གྱི་ཉམས་
དང༌། འཁྲབ་ཚན་གོང་འོག་ གི་ འབྲེལ་ བ་ སོགས་ ཀྱི་ གོ་ རིམ་ གྱི་ སྒྲིག་བཀོད་
ལེགས་པར་འགོད་དགོས་ཏེ་དེ་དག་ཚང་མ་ ཟློས་གར་གྱི་གྲུབ་ཆའི་དངོས་རྒྱུ་
དང་། དེ་དག་རེ་རེར་རྣམ་པ་ངེས་ཅན་གྱི་བཅད་པ་ཡོད་པའི་རྣམ་གཞག་ཏུ་
ངེས་སོ། །
གཉིས་པ།
ཟློས་གར་རྩོམ་རིག་གི་རིགས་བཤད་པ།
ཟློས་གར་གྱི་རིགས་འབྱེད་སྟངས་སྣ་ཚོགས་མཆིས་ཏེ་བརྗོད་བྱ་དོན་གྱི་
ཤོང་ཚད་ཀྱི་སྒོ་ནས་འཁྲབ་ཚན་དུ་མ་པ་དང་འཁྲབ་ཚན་རྐྱང་བ་ཞེས་གཉིས་སུ་
དབྱེ་བ་དང༌། འཁྲབ་སྟོན་གྱི་རྣམ་པའི་སྟེང་ནས་གཏམ་བརྗོད་ཟློས་གར་དང་།
གླུ་གར། བྲོ་གར། གླུ་བྲོའི་ཟློས་གར་དང་སྙན་ངག་ཟློས་གར་སོགས་རིགས་
མང་པོར་དབྱེ་བ། བརྗོད་བྱའི་དུས་རབས་ཀྱི་དབང་གིས་ལོ་རྒྱུས་ཟློས་གར་
དང་དེང་རབས་ཟློས་གར། བརྗོད་བྱའི་དོན་གྱི་ངོ་བོའི་སྟེང་ནས་སྤྲོ་གར་དང་
304



སྐྱོ་གར།
ཟློས་གར་སྤེལ་མ་བཅས་རྣམ་པ་གསུམ་དུ་དབྱེ་སྟེ།
གཅིག
འཁྲབ་ཚན་རྐྱང་པ་དང་འཁྲབ་ཚན་དུ་མ་པ།
འཁྲབ་ཚན་རྐྱང་པ་ལ་འཁྲབ་ཚན་གཅིག་མའང་ཟེར། དེར་འཁྲབ་ཚན་
གཅིག་མ་གཏོགས་མེད་པས་དེའི་བམ་ཚད་དང་བརྗོད་བྱའི་དོན་གྱི་ཤོང་ཚད་ཧ་
ཅང་ཆུང་ལ་མི་སྣ་ཉུང་བ་དང་བྱུང་རིམ་ཡན་ལག་གཅིག་ལ་ངེས་པས་སྟབས་
བདེ་ཞིང་སྒྲིག་གཞི་དམ་ཞིང་གྲ་དག་པ། འཁྲབ་ཚན་རྐྱང་བས་ཁོར་ཡུག་གི་
གནས་གཅིག་ལ་བརྟེན་ནས་འཚོ་བའི་ཁྲོད་ཀྱི་སྐབས་ཤིག་གི་བརྗོད་དོན་གཅིག་
བསྡུས་ཀྱིས་མཚོན་ཞིང་འགལ་འདུ་ལྟག་སྤྲོད་ཀྱི་ཚུལ་ཡང་ཤིན་ཏུ་ཛ་དྲག་ཏུ་སྤེལ་
འཁྲབ་ཚན་དུ་མ་བའི་ཟློས་གར་བརྗོད་བྱའི་དོན་གྱི་བྱུང་རིམ་གྱི་དོན་ཚན་
ལྟར་འཁྲབ་ཚན་ཆེ་ཆུང་དུ་མར་འབྱེད་པ་དང༌། དེའི་བམ་ཚད་དམ་བརྗོད་
བྱའི་དོན་གྱི་ཤོང་ཚད་རྒྱ་ཆེ་ལ་མི་སྣ་མང་བ། གཏམ་རྒྱུད་ཀྱི་བྱུང་རིམ་ཡང་
ཅུང་ཟད་ཀྱག་ཀྱོག་གི་འགྱུར་ལྡོག་ཆེ་བ། འཁྲབ་ཚན་རེའི་ལྗོངས་ཡོལ་བརྗེ་
སྤོར་གྱི་འགྱུར་བ་ལ་བརྟེན་ནས་དུས་དང་གནས་ཀྱི་འགྱུར་བ་མཚོན་པ་དང་།
བྱུང་རིམ་ཁ་ཤས་ལྗོངས་ཡོལ་གྱི་རྒྱབ་ལོགས་སུ་བཅུག་སྟེ་ཤུགས་བསྟན་གྱི་སྒོ་ནས་
དུས་ཡུན་རིང་པོ་དང་གནས་བབ་མི་གཅིག་པའི་བརྗོད་དོན་ཅི་ཐུབ་ཀྱིས་མཚོན་
པ་བཅས་ཀྱི་སྒོ་ནས་སྤྱི་ཚོགས་འཚོ་བ་རྒྱ་ཆེར་མཚོན་ནོ། །
གཉིས།
གཏམ་བརྗོད་དང་བྲོ་གར། གླུ་གར་དང་གླུ་བྲོ།
སྙན་ངག་སོགས་ཀྱི་ཟློས་གར།
གཏམ་བརྗོད་ཟློས་གར་ནི་ངག་གི་སྨྲ་ བརྗོད་ མཚོན་བྱེད་ཀྱི་རྣམ་པའི་་་
305



ཐབས་སུ་འཛིན་པའི་ངག་བརྗོད་ཀྱི་རྣམ་པ་ལ་བརྟེན་ནས་བརྩམས་པའི་ཟློས་
གར་གྱི་འཁྲབ་གཞུང་ལ་བྱ་སྟེ། དཔེར་ན། 《སུ་རུའི་མེ་ཏོག་》དང་《ཇོ་
ཁང་》ལྟ་བུ།
བྲོ་གར་ནི་ཞབས་བྲོ་དང་། རོལ་དབྱངས། ཟློས་གར་ གསུམ་ ལྷན་་
གཅིག་ཏུ་སྤེལ་ བའི་ཟློས་གར་གྱི་རྣམ་པ་ཞིག་ སྟེ། བྲོ་གར་ གྱི་བྱུང་རིམ་གྱི་་
འགྱུར་ལྡོག་དང་མི་སྣའི་སྣང་བརྙན་བཞེངས་སྐྲུན་ལ་གཙོ་བོ་འཁྲབ་སྟོན་མཁན་
གྱི་ཞབས་བྲོའི་སྟངས་སྟབས་ཀྱི་ལུས་ ཉམས་སྣ་ཚོགས་ལ་བརྟེན་ནས་མངོན་་་
དགོས་པ་དང་། ཞབས་བྲོ་བརྗོད་བྱའི་དོན་གྱི་བྱུང་རིམ་མཚོན་པའི་ཞབས་
བྲོའི་ལུས་ཉམས་དང་དུས་རབས་དང་ཁོར་ཡུག་གི་ཁྱད་ཆོས་མངོན་བྱེད་ཀྱི་
ཞབས་བྲོའི་ཉམས་ཏེ་འཁྲུབ་ སྟོན་ གྱི་ སྟངས་སྟབས་མི་ འདྲ་བའི་ གར་ ཉམས་་་
གཉིས་མཆིས་པ་ཤེས་པར་བྱ། འདིར་གཙོ་བོ་གར་གྱི་ལུས་ཉམས་གསུམ་དང་
ཡིད་ཉམས་གསུམ་གལ་ཆེ་བར་སྣང་། གླུ་གར་ལ་དབྱངས་གར་ཡང་ཟེར་ཏེ།
གླུ་དབྱངས་དང་རོལ་དབྱངས། གར་སྟབས་གསུམ་མཉམ་སྤེལ་བྱེད་པའི་ཟློས་
གར་ཞིག་སྟེ། དེ་ལ་གླུ་ཁོ་ན་ལེན་པ་དང་གླུ་དང་ངག་བརྗོད་སྦྲགས་མར་སྤེལ་
བའི་རིགས་ གཉིས་མཆིས་ལ་སྐབས་དེའི་ངག་བརྗོད་ནི་བྱུང་རིམ་གྱི་གོང་འོག་
སྦྲེལ་བྱེད་དུ་རམ་འདེགས་ཀྱི་ནུས་པ་འདོན་པ་ཙམ་ཡིན། དཔེར་ན། 《སྐྲ་
དཀར་བུ་མོའི་»འཁྲབ་གཞུང་ལྟ་བུའོ། ། །
གླུ་བྲོ་ཟློས་གར་ལ་རྣམ་ཐར་རམ་ལྷ་མོ་དང་ཟློས་གར་ཡང་ཟེར། དེ་ནི་
སྙན་ངག་དང་རོལ་དབྱངས། ཞབས་བྲོ། གཏམ་བརྗོད་སོགས་མཉམ་དུ་
སྤེལ་བའི་ཟློས་གར་གྱི་རིགས་ཤིག་ཡིན་ཏེ། དཔེར་ན། རྣམ་ཐར་དང་ལྷ་མོ་
ཞེས་པའི་སྲོལ་རྒྱུན་ ཟློས་གར་དང་། རྒྱའི་སྲོལ་རྒྱུན་ གྱི་ ཟློས་གར་རྣམས་ལ་
བྱའོ། །
སྙན་ངག་གི་ལུས་སུ་བརྩམས་པའི་ཟློས་གར་འཁྲབ་གཞུང་ལ་སྙན་ངག་
ཟློས་གར་དུ་བརྗོད་ལ་འདི་བཅད་མ་ཁོ་ནར་ངེས་པར་བཤད།
306



གསུམ།
སྐྱོ་བའི་ཟློས་གར་དང་སྤྲོ་བའི་ཟློས་གར།
ཟློས་གར་སྤེལ་མ།
༡. སྐྱོ་བའི་ཟློས་གར་གྱིས་མི་སྣ་གཙོ་བོར་ ཕམ་ཉེས་ཚབས་ཆེན་ནམ་་་
དམར་གསོད་སོགས་ཡ་ང་བའི་གྱོང་གུན་བྱུང་མྱོང་བའི་འཇིག་རྟེན་འཚོ་བའི་
སྡུག་བསྔལ་གྱི་ལས་དབང་མཚོན་པའི་ཟློས་གར་ཞིག་སྟེ། ལུའུ་ཞུན་གྱིས་“སྐྱོ་
བའི་ཟློས་གར་ནི་མི་ཚེ་ཡི་རིན་ཐང་ལྡན་པའི་དོན་དེ་རྩ་བརླག་ཏུ་བཏང་ནས་
གཞན་ལ་སྟོན་པ་ཞིག་ཡིན”ཞེས་གསུངས་པ་སྐྱོ་གར་རང་བཞིན་གྱི་མི་སྣའི་ལས་
དབང་གི་གནད་ལ་འཁེལ་བའི་ལེགས་བཤད་དུ་མཐོང་། སྐྱོ་གར་གྱི་མི་སྣ་གཙོ་
བོ་སྤྱིར་དཀར་ཕྱོགས་ཀྱི་མི་སྣ་ཡིན་ལ་ཁོ་ཚོའི་མཐར་ཐུག་གི་ལས་འབྲས་ནག་
ཕྱོགས་ཀྱི་རྐྱེན་སྣ་ཚོགས་ཀྱིས་ཕམ་པར་གྱུར་ཅིང་སྡུག་བསྔལ་དུ་སྦྱར་བས་ལྟད་མོ་
བ་རྣམས་ལ་སྙིང་རྗེ་དང་འགྱོད་པ། ཕངས་སེམས་དང་མྱ་ངན་བཅས་སྐྱེས་
ཤིང་མི་སྣ་དེ་དག་ལ་གུས་འདུད་དམ་རྗེས་སུ་ཡི་རང་བྱེད་ངེས། དཔེར་ན།
དབྱིན་ཇིའི་ཟློས་གར་མཁན་པོ་ཧྭ་སུ་པེ་ཡུའི་《རྒྱལ་པོ་ལེ་འུར་》དང་《སྲས་ཧཱ་
མི་ལེ་ཐཱ་》དང་《འོ་སེ་རོ་》བཅས་ཀྱི་སྐྱོ་གར་འཁྲབ་གཞུང་སྙན་གྲགས་ཅན་ལྟ་
བུ།
༢. སྤྲོ་བའི་ཟློས་གར་དུ་དྲང་ཕྱོགས་ཀྱི་སྟོབས་ཤུགས་ལྡོག་པ་ནག་ཕྱོགས་
ཀྱི་སྟོབས་ཤུགས་ལས་རྣམ་པར་རྒྱལ་བའམ་དེ་ལས་ཁྱད་དུ་འཕགས་པའི་དགེ་
མཚན་གྱི་ཆེ་བ་བརྗོད་པ་ཞིག་དང་། དེས་ལྡོག་པ་ནག་ཕྱོགས་ཀྱི་སྟོབས་ཤུགས་
ཕམ་པའི་སྣང་ཚུལ་ལ་ཀུན་གྱིས་འཕྱ་སྨོད་དང་བཞད་གད་བྱེད་པའི་གནས་སུ་
འདེགས་པའི་ཚུལ་དུ་མངོན་པར་མཚོན་ནོ། ། དེ་ལའང་ལུའུ་ཞུན་གྱིས་“ སྤྲོ་
བའི་ཟློས་གར་ནི་རིན་ཐང་མེད་པའི་དོན་དེ་དམར་རྗེན་དུ་བཏོན་ནས་མི་རྣམས་
ལ་སྟོན་པ་ཞིག་ཡིན”ཞེས་གསུངས་པ་དང་། སྤྲོ་གར་གྱི་མི་སྣ་གཙོ་བོའི་གཤིས་
རྒྱུད་དགོད་བྲོ་བས་ལྟད་མོ་པ་ལ་བཞད་གད་སྣ་ཚོགས་སློང་ངེས། གཤིས་རྒྱུད་
307



ངན་པའི་ནང་མཚང་བསྟན་ཚེ་འཕྱ་སྨོད་དང་བཞད་གད་ཤོར་བ། གཤིས་
བཟང་གི་སྤྱོད་རྒྱུད་ཀྱི་ཚུལ་མིན་གྱི་མཚང་བཏོན་ཚེ་ཕངས་སེམས་ཀྱིས་གད་མོ་
དགོད་པ། སྔ་མ་དེ་ཟུར་ཟའི་ཟློས་གར་ཏེ། དཔེར་ན་ཨུ་རུ་སུའི་གོ་ཀོ་ལིའི་
《ཨམ་བན་ཆེན་པོ་»ཞེས་པའི་ཟུར་ཟའི་ཟློས་གར་ལྟ་བུ། ཕྱི་མ་ནི་ཁ་མཚར་
ཟློས་གར་ཏེ་ཧྥ་རན་སུའི་མོ་ལེ་ཨེ་ཡི་《གཡོ་སྒྱུ་ཅན་》དང་《སེར་སྣ་ཅན་»ཞེས་
པའི་སྤྲོ་གར་སྙན་གྲགས་ཅན་ལྟ་བུ། ཟློས་གར་གྱི་རིགས་དེ་དག་གི་གྲུབ་་་
འབྲས་ཕུན་སུམ་ཚོགས་པ་མཆིས་པས་མི་རྣམས་ལ་སྐྱིད་སྣང་དང་དགའ་སྤྲོ་རབ་
ཏུ་འཁོལ་བའི་ངང་འཇིག་རྟེན་འཚོ་བའི་གནད་དོན་ལ་བསམ་གཞིགས་དཔྱིས་
ཕྱིན་པ་གཏོང་བར་སྐུལ་ནུས་པ་ནི་སྤྲོ་བའི་ཟློས་གར་གྱི་རང་བཞིན་དངོས་ཡིན། །
༣. ཟློས་གར་སྤེལ་མ་བྱ་བའི་གོ་དོན་ཡང་དག་ཅིང་དོན་ལ་ངེས་པ་ནི་ཉེ་
རབས་ཀྱི་ཟློས་གར་རམ་ཟློས་གར་གསར་བ་ཞེས་བརྗོད་པ་དེའོ། ། སྐྱོ་བའི་
ཟློས་གར་དང་སྤྲོ་བའི་ཟློས་གར་གྱི་ཆ་གཉིས་མཉམ་དུ་སྤེལ་བས་སྤྲོ་སྐྱོ་འདྲེས་
མའི་ཟློས་གར་དུ་གྲུབ་ཡོད། ཟློས་གར་སྤེལ་མས་སྐྱོ་གར་གྱི་ཁྱད་ཆོས་དང་སྤྲོ་
གར་གྱི་ཁྱད་ཆོས་གཉིས་ལྷན་དུ་སྤེལ་བའི་སྒོ་ནས་སྤྱི་ཚོགས་ཀྱི་གནད་དོན་ཚབས་
ཆེན་དང་སྤྱིར་བཏང་གི་འཚོ་བའི་སྐབས་དོན་རྣམས་གཏིང་ཟབ་ཏུ་མཚོན་པ།
བརྗོད་བྱའི་མི་སྣ་གཙོ་བོ་ལ་དཔའ་བོ་དང་དཀྱུས་མ་ཅི་རིགས་མཆིས་ཤིང་བརྗོད་
བྱ་སྤྱི་ཚོགས་འཚོ་བའི་རྒྱུ་ཚད་དང་གཏིང་ཚད་དཔག་པར་མཚོན་ལ་ཀུན་རྟོག་གི་
ཆགས་པ་དང་སྡང་བའི་སེམས་ཀྱང་མཚོན་ནུས་པས་ལྟ་མཁན་རྣམས་ཀྱི་ཡིད་
དབང་ཕྲོགས་པའི་སྒྱུ་རྩལ་གྱི་མཐུ་ནུས་ཕྱོགས་ཡོངས་ནས་འདོན་ཐུབ་པས་ཟློས་
གར་སྤེལ་མས་ཉེ་རབས་ཀྱི་ཟློས་གར་སྒྱུ་རྩལ་གྱི་ཁྲོད་ན་གོ་གནས་གལ་ཆེན་འོད་
སྟོང་འབར་བ་ཞིག་བཟུང་ཡོད། ཟློས་གར་སྤེལ་མའི་བསྟན་བཅོས་ སྙན་་་་་
གྲགས་ཅན་ལ་ཧྥ་སུ་པེ་ཡུ་《གྲོང་ཁྱེར་ཝེ་ནེ་སུའི་ཚོང་བ་»དང་ནོ་ཝེ་རྒྱལ་ཁབ་ཀྱི་
ཡི་པུ་རྒྱུན་གྱི་«ཁྱོ་པོའི་རྩེད་ཆས་ནཱ་ལ་》(Fr {g; ༧ ཙཱ) དང༌། ཨུ་རུ་སུའི་ཆི་ཁོ་
གྲུའི་《སྲེའུ་ཤིང་ལྡུམ་ར་»ལྟ་བུའོ། །
308



ལེའུ་དྲུག་པ།
བརྙན་གཟུགས་རྩོམ་རིག
གློག་བརྙན་དང་རྩོམ་རིག་ཅེས་པ་ གློག་བརྙན་དང་གློག་གཟུགས་ཀྱི་་་་
འཁྲབ་གཞུང་ལ་བྱ་སྟེ། དེ་ནི་གློག་བརྙན་དང་གློག་གཟུགས་ཀྱི་འཁྲབ་སྟོན་
དང་སྒྲིག་སྦྱོར་ལ་དམིགས་ནས་བརྩམས་པའི་འཁྲབ་གཞུང་གི་བསྟན་བཅོས་ལ་
བྱ་སྟེ། གློག་བརྙན་དང་གློག་གཟུགས་ཀྱི་ཐུན་མོང་མ་ཡིན་པའི་སྒྱུ་རྩལ་ཁྱད་
ཆོས་དང་མཐུ་ནུས་ཀྱི་ཚུལ་དངོས་ལ་གཞིགས་ནས་གློག་བརྙན་དང་གློག་་་་་་
གཟུགས་ཀྱི་སྒྱུ་རྩལ་འཁྲབ་སྟོན་ལ་མི་སྣའི་སྣང་བརྙན་ཕུན་སུམ་ཚོགས་ ཤིང་་་
གསོན་ཉམས་ལྡན་པར་སྐྲུན་པས། དེ་དག་གི་མི་སྣའི་སྣང་བརྙན་སྒྲུང་རྩོམ་
དང་ལྷུག་རྩོམ་སོགས་ཀྱི་སྣང་བརྙན་ལྟར་ཀློག་མཁན་རང་གིས་གཟིགས་རྟོག་གི་
རིག་པ་ལ་བརྟེན་ནས་སྒྱུ་རྩལ་སྣང་བརྙན་ཡིད་བཟོ་བྱེད་མི་དགོས་ཏེ་ཀློག་པ་
པོའི་མཐོང་ཐོས་ཀྱི་དབང་ངོར་མི་སྣའི་སྣང་བརྙན་ཉམས་དང་བཅས་པ་མངོན་
སུམ་ཇི་བཞིན་དུ་མངོན་པར་སྣང་ཞིང་ཐོན་བས་དེའི་སྒྱུ་རྩལ་གྱི་མཚོན་ཐབས་
བསམ་གྱིས་མི་ཁྱབ་པར་སྣང་། དེ་ཡང་རྩོམ་རིག་གི་ཆ་ནས་བཤད་ན་བརྙན་
གཟུགས་རྩོམ་རིག་ནི་དེང་རབས་ཀྱི་ཚན་རིག་ལག་རྩལ་གྱི་མཐུ་ནུས་ལས་བྱུང་
བའི་སྒྱུ་རྩལ་གྱི་རྣམ་པ་གསར་བ་ཞིག་སྟེ་རྩོམ་རིག་སྒྱུ་རྩལ་གྱི་རིགས་ཁྱད་པར་བ་
ཞིག་ཡིན། བརྙན་གཟུགས་འཁྲབ་གཞུང་ནི་རྩོམ་རིག་གི་ཆར་གཏོགས་པའི་
བརྗོད་བྱའི་ནང་དོན་སྐྱ་ཐིག་ཙམ་དུ་བཏབ་པའི་འཁྲབ་གཞུང་དེ་ལ་ཚན་རིག་
ལག་རྩལ་གྱི་ཐབས་འཕྲུལ་སྣ་ཚོགས་ལ་བརྟེན་ནས་བརྙན་གཟུགས་སྒྱུ་རྩལ་དུ་
མངོན་པར་བསྐྲུན་ཏེ་རྩོམ་རིག་གི་ཁྱབ་ཁོངས་ལས་བརྒལ་བའི་སྒྱུ་རྩལ་གྱི་རྣམ་པ་
གཞན་ཞིག་ཏུ་གྲུབ། བརྙན་གཟུགས་རྩོམ་རིག་དང་བརྙན་གཟུགས་སྒྱུ་རྩལ་
གཉིས་དམ་པོར་འབྲེལ་བའི་ཐ་སྙད་གཉིས་ཏེ། གློག་བརྙན་དང་ གློག་་་་་་
གཟུགས་ནི་གོ་དོན་ཕལ་ཆེར་གཅིག་ཏུ་ངེས་ལ་དེ་ཡང་སོ་སོར་མི་འདྲ་ས་མཆིས་
309



ཏེ། མཚོན་བྱེད་རྣམ་པའི་ཆ་ནས་བཤད་ན། དེ་དག་ལ་ཁྱད་པར་ཤིན་ཏུ་ཆེ་
སྟེ་གློག་བརྙན་གྱི་མཚོན་བྱེད་ལག་རྩལ་ནི་མཛེས་རྩལ་རིག་པ་དང་སྒྲ་སྐྱེད་རིག་
པ། རྫས་འགྱུར་རིག་པ། འཕྲུལ་ཆས་རིག་པ་བཅས་ལས་བྱུང་བའི་ཐོན་
རྫས་ཤིག་སྟེ་པར་རྒྱག་གི་ལག་རྩལ་ལ་བརྟེན་ནས་བརྙན་པར་རེ་རེ་ཟམ་མ་ཆད་
དུ་སྒྲིག་སྦྱོར་བྱས་པ་དང་འཕྲུལ་ཆས་དང་འོད་ཀྱི་རྩལ་ལ་བརྟེན་ནས་འགྲོ་འཆག་
འདུག་གསུམ་དང་སྨྲ་བརྗོད་སོགས་ལུས་ངག་གི་ཉམས་ཕུན་སུམ་ཚོགས་པར་
སྤེལ་བའི་སྒྱུ་རྩལ་ཞིག་ཡིན། གློག་གཟུགས་ནི་གློག་གི་རླབས་རྒྱུན་དང་གློག་
སྐུད་དང་འཕྲིན་སྐྱེལ་འཁོར་སྐར་སོགས་ཀྱི་གློག་གི་དྲ་རྒྱའི་རྒྱུན་ལ་བརྟེན་ནས་
བརྙན་གཟུགས་སྐྱེལ་སྣང་བྱེད་པའི་འཕྲིན་གཏོང་གི་ལག་རྩལ་ཁྱད་དུ་འཕགས་
པ་དེ་ལ་བྱའོ། །སྒྱུ་རྩལ་གྱི་སྟེང་ནས་ བཤད་ན་དེ་དག་གི་ པར་བརྙན་གྱི་་
གཟུགས་རིས་ནི་སྒྱུ་རྩལ་གྱི་མཚོན་བྱེད་སྣང་བརྙན་དུ་སྤྱོད་པ་མ་ཟད། བཟོ་
སྐྲུན་གྱི་བརྒྱུད་རིམ་དུའང་འཁྲབ་གཞུང་གི་རྩོམ་སྒྲིག་དང་འཁྲབ་སྟོན་གྱི་སྒྲིག་
སྦྱོར་གྱི་བཀོད་པ་དང་པར་རྒྱག་དང་སླར་སྟོན་པ་སོགས་ཀྱི་གོ་རིམ་རབས་དང་
རིམ་པ་བརྒྱུད་དགོས་སོ། །དེ་དག་ལྟད་མོ་བ་རྣམས་ཀྱི་དབང་ཤེས་སུ་གཟུགས་
སྒྲ་ཉམས་དང་བཅས་པ་ཅིག་ཅར་དུ་མངོན་པར་སྣང་བས་སྒྱུ་རྩལ་སྣང་བརྙན་གྱི་
ཉམས་ཕུན་སུམ་ཚོགས་པའི་རོ་དངོས་སུ་མྱོང་ཐུབ་པས་དེ་དག་ཕལ་ཆེར་གཅིག་
འདྲ་ཡིན། དེ་དག་གི་འཁྲབ་གཞུང་རྩོམ་སྒྲིག་དང་འཁྲབ་སྟོན་གྱི་སྒྲིག་སྦྱོར་
བྱེད་མཁན་དང་འཁྲབ་སྟོན་པ་དང་། དེ་མིན་ལས་བྱེད་མི་སྣ་གཞན་རྣམས་
ཕན་ཚུན་བརྗེ་སྤོར་བྱེད་ཆོག་ཅིང་གློག་བརྙན་འཁྲབ་གཞུང་གློག་གཟུགས་ཀྱི་
རྣམ་པར་སྒྱུར་སྦྱོར་བྱེད་ཆོག་ལ་གློག་གཟུགས་ཀྱི་འཁྲབ་གཞུང་ཡང་གློག་བརྙན་
གྱི་རྣམ་པར་སྒྲིག་སྦྱོར་བྱེད་ཆོག རྒྱུ་མཚན་དེའི་དབང་གིས་འཁྲབ་གཞུང་
རྩོམ་པ་པོ་འགས་འཁྲབ་གཞུང་དེ་དག་གི་སྤྱི་མིང་དུ་བརྙན་གཟུགས་འཁྲབ་་
གཞུང་ངམ་བརྙན་གཟུགས་རྩོམ་རིག་ཅེས་འབོད་དོ། །
31)



དང་པོ།
བརྙན་གཟུགས་རྩོམ་རིག་གི་ཁྱད་ཆོས་བཤད་པ།
བརྙན་གཟུགས་རྩོམ་རིག་གི་རང་བཞིན་ལ་དཔྱད་ན།
ཐུན་མོང་མ་ཡིན་པའི་ཁྱད་ཆོས་ལ་ངེས་ཤེས་རྙེད་དགོས་ཏེ།
གཙོ་བོ་འདི་ལྟར།
ཐོག་མར་དེའི་
དེའི་ཁྱད་ཆོས་
གཅིག
པར་བརྙན་གྱི་གཟུགས་རིས་ཆ་ཚང་ཞིང་
ཚེ་སྲོག་གི་གསོན་ཉམས་ཐོན་པ།
རི་མོ་དང་རྐོ་བཟོ། འཇིམ་བཟོ་དང་ཟློས་གར་ཞབས་བྲོ། པར་་་་་
བརྙན་ཨར་ལས་བཟོ་རིགས་ལ་སོགས་པ་མཐོང་ལམ་དུ་ཐད་ཀར་སྣང་དུ་ཡོད་
པའི་གཟུགས་རིས་ཀྱི་སྒྱུ་རྩལ་དེ་དག་ལ་བསྡུར་ན་བརྙན་གཟུགས་སྒྱུ་རྩལ་ལ་སྣང་
བརྙན་གྱི་རང་བཞིན་ཆ་ཚང་ཞིང་གཡོ་བ་ནང་བཅུད་སེམས་ཅན་གྱི་ཉམས་དང་
འགྱུར་བའི་འགུལ་ཉམས་སྟོན་ཞིང་བརྟན་པ་འཇིག་རྟེན་གྱི་ཁམས་ཆེན་པོའི་
དངོས་པོའི་སྣང་ཚུལ་མཐའ་དག་སྟེ་ཆུང་བ་རྡུལ་ཕྲ་རབ་དང་ཆེ་བ་ཡུལ་ལྗོངས་
དང་སྣང་ཚུལ་དངོས་སྣ་ཚོགས་སྐད་ཅིག་ཉིད་དུ་མངོན་སུམ་ཇི་བཞིན་སྣང་་
བརྙན་གྱི་རིས་གཟུགས་སུ་མཚོན་པས་དེའི་སྒྱུ་རྩལ་གྱི་མཚོན་ཐབས་བསམ་གྱིས་
མི་ཁྱབ་པའི་དགེ་མཚན་དུ་མ་ལྡན་ནོ། །
གཉིས།
སྒྲ་སྐྱེད་ཀྱི་ཁམས་ཕུན་སུམ་ཚོགས་པར་སྐྲུན་པ།
བརྙན་གཟུགས་སྒྱུ་རྩལ་ཁྲོད་དུ་སྔོན་རམ་འདེགས་ཀྱི་ཚུལ་དུ་གནས་པའི་
311



རོལ་དབྱངས་དེ་ཡར་འཕེལ་ཏེ་སྒྱུ་རྩལ་གྱི་སྤྱིའི་གྲུབ་ཆའི་རྒྱུར་གྲུབ་པ། མི་སྣའི་
ངག་བརྗོད་ཀྱི་ཁ་བརྡ་དང་། རང་སྣང་བརྗོད་པ་དང༌། གསལ་བཤད་དང་།
དེ་མིན་བརྙན་རིས་ཀྱི་ལྟག་རྒྱབ་ཀྱི་སྒྲ་སྟེ། ཆེ་བ་ གྲོང་ཁྱེར་ཆེན་པོའི་འདུ་་
ཚོགས་ཀྱི་འུར་སྒྲ་དང་། ཆུང་བ་དབུགས་ཀྱི་འབྱིན་རྔུབ་ཀྱི་སྒྲ་དང་། ད་རུང་
རང་བྱུང་ཁམས་ཆེན་པོའི་སྒྲ་སྣ་ཚོགས་པ་སྟེ་རྒྱ་མཚོ་ཆེན་པོའི་རླབས་སྒྲ་དང་
ཐོག་འབྲུག་གློག་གསུམ་གྱི་ སྒྲ་ནས་འདབ་ཆགས་སྣ་ཚོགས་ཀྱི་མགྲིན་སྒྲ་དང་།
འབའ་འབུའི་གཤོག་སྒྲ་སྣ་ཚོགས་དང་བཅས་འཇིག་རྟེན་ ཁམས་ཀྱི་སྐྱེ་བོའི་་
དབང་པོས་ཟིན་དང་མ་ཟིན་པའི་སྒྲ་སྐྱེད་ཐམས་ཅད་སྙན་ལམ་དུ་ཐོས་པ་ཡོད་
པས། སྒྱུ་རྩལ་སྒྲ་སྐྱེད་ཀྱི་སྣང་ཚུལ་ཕུན་སུམ་ཚོགས་པར་སྣང་། དེ་མིན་
གཞན་དག་གི་སྙན་རྩོམ་གྱེར་གླེང་དང་གནའ་གཏམ་དང་རོལ་དབྱངས་དང་གླུ་
ལེན་གར་རྩེད་སོགས་སྙན་ལམ་གསོ་བའི་སྒྱུ་རྩལ་དང་བསྡུར་ན་ཆེས་སྙན་ཞིང་
འཇེབས་པའི་རོལ་དབྱངས་སྟོང་ཕྲག་དུ་མ་ཅིག་ཅར་ཏུ་འཁྲོལ་པའི་སྒྲ་སྐྱེད་ཀྱི་
ཉམས་ཕུན་སུམ་ཚོགས་པར་ཐོན་པ་དེའི་དགེ་མཚན་ནོ། །
གསུམ། མཚོན་བྱེད་ཀྱི་ཐབས་རྩལ་ཐུན་མོང་མ་ཡིན་པ།
ཟློས་གར་དང་བསྡུར་ན་སྣ་མང་སྒྱུ་རྩལ་ཡིན་པ་འདྲའང་བརྙན་གཟུགས་
སྒྱུ་རྩལ་གྱི་བརྙན་གཟུགས་སྒྲ་སྐྱེད་དང་འབྲེལ་བ་དང་དུས་དང་གནས་ཀྱི་ཁམས་
ཆེན་པོ་བརྙན་གཟུགས་སུ་མངོན་པར་སྣང་ཐུབ་པའི་ཕྱོགས་ནས་མཚོན་ན་ཟློས་
གར་གྱི་མཚོན་བྱེད་ནུས་པ་དང་ཉམས་སྟོན་སྟངས་དེ་ལས་ཞན་ཞིང་ཉམ་ཆུང་
བར་འདུག བརྙན་གཟུགས་སྒྱུ་རྩལ་གྱིས་སྐད་ཅིག་མའི་དུས་ལ་གནའ་དང་
ད་ལྟ་མཐོང་ཐོས་སུ་མངོན་པར་སྣང་ཞིང་དེ་ཡང་སེ་གོལ་གཏོགས་གཅིག་གི་དུས་
ཡུན་ལ་འཛམ་བུ་གླིང་མཐོང་ལམ་དུ་མངོན་པར་སྣང་བའི་སྒྱུ་རྩལ་གྱི་མཐུ་ནུས་
བསམ་གྱིས་མི་ཁྱབ་པར་མཆིས། དེས་དེང་རབས་ཚན་རྩལ་གྱི་གྲུབ་འབྲས་
312



མཆོག་ཏུ་གྱུར་བ་རྣམས་ལ་བརྟེན་ནས་གཟུགས་ཀྱི་འགྱུར་བ་སྣ་ཚོགས་དང་ལྷ་
འདྲེ་སོགས་ཁུངས་མེད་དངོས་མེད་ཀྱི་ཀུན་རྟོག་གི་བློའི་སྣང་ཚུལ་སྣ་ཚོགས་དང་
རྡུལ་ཕྲ་རབ་ཀྱི་ སྣང་ཚུལ་སྣ་ཚོགས་ཐུན་མོང་མཛེས་རྟོག་ ཏུ་བསམ་ཡུལ་ལས་
འདས་པའི་དངོས་རྣམ་བསམ་གྱིས་མི་ཁྱབ་པ་རས་ཡོལ་གྱི་ངོས་སུ་མངོན་སུམ་
ཉིད་དུ་ཐོན་ཞིང་སྣང་བས། ཟློས་གར་སྒྱུ་རྩལ་ལས་ཆེས་ཆེར་ལྷག་པའི་མཐུ་
དང་ནུས་པ་ཁྱད་དུ་འཕགས་སོ། །
བཞི།
སྣ་མང་རང་བཞིན་གྱི་ནུས་ཤུགས་ཆེ་བ།
བརྙན་གཟུགས་འཁྲབ་གཞུང་གིས་ཐོག་མར་བརྙན་གཟུགས་སྒྱུ་རྩལ་གྱི་
རྣམ་པར་དམིགས་ནས་དངོས་པོའི་གཟུགས་དང་རྣམ་པ་རིས་སུ་ཐོན་པར་འབྲི་
བ་དང་སྒྲ་གཟུགས་འདྲེས་རུང་དུ་སྦྱོར་བར་དམིགས་སུ་བརྩོན་དགོས་པར་ངེས།
སྒྱུ་རྩལ་ལོ་རྒྱུས་ལ་བལྟས་ན་སྤྱིར་སྣ་མང་སྒྱུ་རྩལ་བྱུང་བ་སྔ་སྟེ་ཞབས་བྲོ་ལ་རོལ་
དབྱངས་ཀྱི་ཆ་ལྡན་པ་དང༌། ཟློས་གར་དེ་བས་ཀྱང་ངག་བརྗོད་དང་རོལ་
དབྱངས། ཞབས་བྲོ་དང་མཛེས་རིས་སོགས་ཀྱི་ཆ་མང་པོ་མཉམ་དུ་སྤེལ་བ་
ལས་གྲུབ་སྟེ། དེ་ཡང་བརྙན་གཟུགས་སྒྱུ་རྩལ་དང་བསྡུར་ན་གནམ་ས་ལྟ་བུའི་
ཁྱད་པར་ཤིན་ཏུ་ཆེའོ། །བརྙན་གཟུགས་སྒྱུ་རྩལ་གྱི་སྣ་མང་རང་བཞིན་ནི་རོལ་
དབྱངས་དང་བརྙན་གཟུགས་ཟུང་འབྲེལ་དུ་སྦྱོར་བ། དུས་དང་གནས་དང་།
དེ་མིན་བརྟན་པ་དང་གཡོ་བའི་འཇིག་རྟེན་གྱི་ཁམས་ཆེན་པོ་སོགས་ཅིག་ཅར་དུ་
མངོན་པར་ཆེས་སྔོན་ཐོན་པའི་ཚན་རིག་ལག་རྩལ་གྱི་མཐུ་རྩལ་སྣ་ཚོགས་ཀྱི་རམ་
འདེགས་ལ་བརྟེན་ཞིང་བརྡ་འཕྲིན་འཁོར་སྐར་སོགས་ཀྱི་ཚན་རྩལ་རྣམས་བེད་
སྤྱད་པའི་བརྙན་གཟུགས་ཀྱི་ཐུན་མོང་མ་ཡིན་པའི་སྣ་མང་སྒྱུ་རྩལ་འདི་སྒྱུ་རྩལ་
སྤྱིའི་འཇིག་རྟེན་གྱི་ཡང་རྩེར་ཐོན་པར་སྤེལ་ཡོད། །
བརྙན་གཟུགས་སྒྱུ་རྩལ་གྱི་རྩ་བའི་གྲུབ་ཆ་ནི་སྤྱི་འཛིན་པ་དང་འཁྲབ་སྟོན་
313



པ། པར་རྒྱག་རོལ་དབྱངས་དང་གྱོན་ཆས། འཁྲབ་ཆས་དང་ཆེད་རྩལ་དང་
གློག་སྒྲོན་དང་སྒྲ་སྐྱེད་དང་སྒྲ་ཕབ་ལ་སོགས་པའི་སྣ་མང་སྒྱུ་རྩལ་གྱི་གྲུབ་ཆ་དེ་
དག་དེང་རབས་ཀྱི་ཚན་རིག་ལག་རྩལ་གྱི་རིག་པའི་གྲུབ་འབྲས་ཡིན། དེ་དག་
གི་སྦྱོར་བ་སྣ་ཚོགས་ཀྱི་རྩལ་ལས་སྒྱུ་རྩལ་གྱི་འཕྲུལ་སྣང་གི་གཟུགས་བརྙན་བསམ་
གྱིས་མི་ཁྱབ་པ་རས་ཡོལ་གྱི་ངོས་ལ་མངོན་སུམ་ཇི་བཞིན་གསོན་ཉམས་ལྡན་པར་
མཐོང་ཐོས་སུ་མངོན་པར་སྣང་ཞིང་ཐོན་ནུས་པར་ངེས།
བརྙན་གཟུགས་རྩོམ་རིག་ནི་ཟློས་གར་རྩོམ་རིག་གི་ལག་ལེན་ལས་བྱུང་
བའི་སྒྱུ་རྩལ་གྱི་རྣམ་པ་གསར་བ་ཞིག་ཡིན། དེས་སྒྲུང་རྩོམ་ལས་སྒྱུ་རྩལ་གྱི་
མཚོན་བྱེད་རྩལ་དང་ཐབས་ཤེས་རྒྱ་ཆེར་བླངས་ཡོད། བརྙན་གཟུགས་རྩོམ་
རིགུ་གདོད་མ་སྒྲུང་རྩོམ་དང་ཟློས་གར་འཁྲབ་གཞུང་ལས་འཕོས་པ་ཞིག་ཡིན།
དེར་བརྟེན་དེའི་རྩོམ་པ་པོའང་ད་ལྟའི་བར་དུ་དེ་དག་གཅིག་ལྕོགས་སུ་རྩོམ་པ་་
དང་སྒྲིག་སྦྱོར་བྱེད་བཞིན་ཡོད་པས་སྒྲུང་རྩོམ་དང་ཟློས་གར་ལས་མུ་མཐུད་དུ་
བརྗོད་བྱའི་སྙིང་བཅུད་ལེན་པ་དང་མཚོན་བྱེད་རྣམ་པ་ཕུན་སུམ་ཚོགས་པར་
བསྐྲུན་ཅིང་དངོས་རྣམ་བྱེ་བྲག་པའི་རང་མཚན་གྱི་ཉམས་མངོན་སུམ་དུ་ཐོན་
པར་དམིགས་པའི་སྣ་མང་སྒྱུ་རྩལ་གྱི་མཚོན་བྱེད་ནུས་པ་གོང་ནས་གོང་དུ་སྤེལ་
བའི་སྒྱུ་རྩལ་མཚོན་སྟངས་ཐུན་མིན་པ་ཞིག་ཡིན། དངོས་པོའི་རྣམ་པ་དང་མི་
སྣའི་ཞལ་གཟུགས་ཀྱི་ཉམས་རིས་སུ་ཐོན་པར་མཚོན་པ་མ་ཟད། ནང་སེམས་
ཀྱི་འགྱུར་བ་དངོས་རྣམ་བྱེ་བྲག་པ་གཟུགས་སུ་བསྐྲུན་ཏེ་མངོན་སུམ་དུ་མཚོན་པ་
ནི་སྒྲུང་རྩོམ་དང་ལྷུག་རྩོམ། སྙན་རྩོམ་གྱི་མཚོན་བྱེད་ ཐབས་ཀྱི་ལེགས་ཆ་
རྣམས་བླངས་ཏེ་བརྗོད་བྱའི་དོན་རྣམས་མིང་དང་ཐ་སྙད་ཙམ་དུ་མ་ལུས་པར་
དངོས་པོ་སོ་སོའི་གཟུགས་རིས་བྱེ་བྲག་ ཏུ་བསྐྲུན་པའི་སྒོ་ནས་ནང་སེམས་ཀྱི་
འགྱུར་པ་མངོན་པར་མཚོན་ནོ། །
རས་ཡོལ་གྱི་ངོས་ལ་མི་སྣའི་སྣང་བརྙན་གྱི་ཉམས་དང་དངོས་རྣམ་བྱེ་བྲག་
པའི་རང་མཚན་གསོན་ཉམས་ལྡན་པར་སྣང་བ་ལས་ཡིད་ཀྱི་འགྱུར་བ་མཚོན་པ་
ནི་བརྙན་གཟུགས་སྒྱུ་རྩལ་གྱི་ཐུན་མོང་མ་ཡིན་པའི་མཚོན་ཐབས་ཁྱད་པར་བ་
314



ཞིག་ཡིན། མི་སྣའི་ནང་ སེམས་ཀྱི་འགྱུར་བ་རིས་སུ་ཐོན་པར་མཚོན་པའི་
ཐབས་ཤེས་ནི་སྒྲུང་རྩོམ་ལས་བརྒྱུད་ཅིང་དེ་ལས་ཆེས་ཁྱད་དུ་འཕགས་པར་སྤེལ་
བ་ཞིག་སྟེ། བརྙན་རིས་ཀྱི་པར་ངོས་ལ་སྒྲ་སྐྱེད་དང་བརྙན་རིས་སྤེལ་མར་སྐྲུན་
པའི་མཚོན་ཐབས་སྤྱད་ནས་མི་སྣའི་སྣང་བརྙན་ལ་ཉམས་ཕུན་སུམ་ཚོགས་ཤིང་
གསོན་ཉམས་ལྡན་པར་བསྐྲུན། འཁྲབ་སྟོན་པས་ལུས་ངག་གི་ཉམས་དང་
ཡིད་ཀྱི་འགྱུར་བས་མི་སྣའི་སྣང་བརྙན་མངོན་པར་སྐྲུན་པ་དང་དེ་ལ་རི་མོ་བའི་
ཐིག་དང་ཁ་དོག་དང་རོལ་མོ་བའི་དབྱངས་ཀྱི་འདེགས་འཇོག་དང་ འགྱུར་་་་
ཁུགས་སྣ་ཚོགས་སྤེལ་ཞིང་སྒྲ་སྐྱེད་དང་པར་རྒྱག་སོགས་ཀྱི་ཐབས་ལ་བརྟེན་ནས་
ཕྱོགས་དང་མཚམས་སོ་སོ་ནས་ལུས་ངག་ཡིད་གསུམ་གྱི་ཉམས་དང་འགྱུར་བ་སྣ་
ཚོགས་གསོན་ཉམས་ལྡན་པའི་དངོས་པོ་བྱེ་བྲག་པའི་སྣང་བརྙན་ཕུན་སུམ་་་
ཚོགས་པར་བསྐྲུན་ཞིང་མངོན་ནོ། །
ལྔ།
མངོན་སུམ་དུ་སྣང་བ།
བརྙན་གཟུགས་སྒྱུ་རྩལ་གྱི་རྩ་བའི་གྲུབ་ཆ་དང་མཚོན་བྱེད་གྱི་རྩ་བའི་ལག་
ཐབས་ནི་པར་བརྙན་ཡིན་ལ། པར་བརྙན་ཞེས་པ་རྒྱུའི་ཅིན་ཐུའུ་( )ཞེས་
པའི་དོན་ཏེ་གློག་བརྙན་གྱི་པར་རྒྱག་འཕྲུལ་ཆས་ཀྱིས་བླངས་པའི་བརྗོད་དོན་
ངེས་ཅན་ཞིག་མཚོན་བྱེད་ཀྱི་པར་བརྙན་ལུ་གུ་རྒྱུད་པ་ལ་བྱའོ། ། ཡང་ན་མུ་
འབྲེལ་དུ་སྒྲིག་པའི་པར་བརྙན་གྱི་སྤྱིན་ཐག་གི་རིང་ཚད་ངེས་ཅན་ཞིག་ལ་ཟེར་
རོ། ། དེའི་ནུས་པ་ནི་བརྙན་གཟུགས་འཁྲབ་གཞུང་དུ་རིས་སུ་ཐོན་པར་བྲིས་
པའི་བརྗོད་བྱའི་དོན་རྣམས་པར་བརྙན་གྱི་གཟུགས་སུ་མངོན་པར་སྣང་བའི་
ཐུན་མོང་མ་ཡིན་པའི་མཚོན་ཐབས་ཁྱད་དུ་འཕགས་པ་ཞིག་ཡིན། མཚོན་
བྱེད་ཀྱི་ཐབས་འདིའི་སྒྱུ་རྩལ་གྱི་འཇོན་ནུས་བསམ་གྱིས་མི་ཁྱབ་སྟེ་ལྟད་མོ་ པ་
རྣམས་རས་ཡོལ་ངོས་ཀྱི་པར་བརྙན་གྱི་སྟངས་སྟབས་ཀྱི་ཉམས་དང་འགྱུར་བ་ལ་
315



བསྟུན་ནས་ནང་སེམས་ལ་ཆགས་པ་དང་སྡང་བའི་འགྱུར་བ་སྣ་ཚོགས་སློང་ཤིང་
སྐྱེས་ལ་ཡིད་དབང་འགུགས་པར་བྱེད་དོ། །
པར་རྒྱག་འཕྲུལ་ཆས་དང་ཡུལ་གཉིས་ཀྱི་བར་ཐག་རིང་ཐུང་གི་འགྱུར་བ་
ལ་བསྟུན་ནས་པར་བརྙན་གྱི་གཟུགས་རིས་ལ་ གཤམ་གསལ་གྱི་ཉམས་དང་་་་
འགྱུར་བ་དུ་མ་ཐོན་ཏེ། ཉེར་སྣང་བའི་གཟུགས་དང་རྒྱུང་ཆད་པའི་གཟུགས།
བར་མར་སྣང་བའི་གཟུགས། ཆ་ཡོངས་སུ་རྫོགས་པའི་གཟུགས་དང་དམིགས་
བཀར་བའི་གཟུགས་དང་གཟུགས་བྱད་ཁྱད་པར་བ་སོགས་ཀྱི་གཟུགས་བརྙན་
གྱི་འགྱུར་བའི་སྣང་ཚུལ་སྣ་ཚོགས་པ་འབྱུང་བར་བསྐྲུན། པར་ཆས་དང་ཡུལ་
གྱི་ཟུར་ལོགས་ཀྱི་ཕྱོགས་དང་མཚམས་འདྲ་མིན་གྱི་ཕྱོགས་ཡོངས་ནས་པར་རྒྱབ་
ན་པར་བརྙན་ལ་དྲང་ཕྱོགས་དང་གྱེན་ཕྱོགས་དང་ལྡོག་ཕྱོགས་དང་ཡོ་གསེག་
བཅས་ཀྱི་ཕྱོགས་བཅུ་ནས་འགྱུར་ཉམས་ཡོངས་སུ་སྣང་བ། པར་རྒྱག་འཕྲུལ་
ཆས་འ གུལ་སྐྱོད་ཀྱི་འགྱུར་བ་ལ་བསྟུན་ནས་པར་ཆས་ཀྱང་རྗེས་སུ་སྙེག་པ་དང་
གཡོ་བ་དང་ཕྱིར་འཐེན་པ་དང་།ཕར་འདེད་ཡར་འདེགས་མར་ཕབ་པ་ལ་སོགས་
པའི་རྣམ་འགྱུར་སྣ་ཚོགས་པའི་སྒོ་ནས་པར་བརྒྱབ་ཏེ་མཐར་པར་བརྙན་དེ་དག་
སྒྲིག་སྦྱོར་གྱི་ལུ་གུ་ལེགས་པར་བརྒྱུད་དེ་དོན་མཚོན་གྱི་འཇོན་ནུས་ཁྱད་དུ་་་
འཕགས་པའི་སྒྱུ་རྩལ་གྱི་རྣམ་པ་ཞིག་ཏུ་བསྐྲུན། དེའི་མཚོན་བྱེད་ཀྱི་ཐབས་
ནུས་ཕུན་སུམ་ཚོགས་ཤིང་གསོན་ཉམས་ལྡན་པ། དེས་ལྟད་མོ་པ་རྣམས་ལ་
བརྗོད་བྱའི་དོན་རྣམས་མངོན་སུམ་དུ་སྣང་བས་བདེ་ན་དངོས་ཀྱི་ཉམས་དང་
འགྱུར་བ་དངོས་སུ་སྣང་བས་སྒྱུ་རྩལ་གཞན་གྱིས་འགྲན་དུ་མེད་པའི་སྒྱུ་རྩལ་མཐུ་
ནུས་ཁྱད་དུ་འཕགས་པར་འདོན། །
བརྙན་གཟུགས་སྒྱུ་རྩལ་གྱི་ལུས་ཀྱི་སྒྲིག་སྲོལ་གྱི་རྩ་བའི་རྣམ་གཞག་ནི་པར་
བརྙན་གྱི་སྒྲིག་སྦྱོར་ཏེ་ཧྥ་རན་སུའི་སྐད་ལྟར་སྒྲ་སྒྱུར་བྱས་ན་མུན་ཐཱའེ་ཆིས་ཟེར།
གོ་དོན་ནི་པར་བརྙན་སྒྲིག་སྦྱོར་གྱི་ཐབས་ཤེས་སམ་སྦྱོར་ལུགས་ཟེར། དེ་ལ་
བརྟེན་ ནས་ དངོས་ པོའི་ གཟུགས་ དང༌ རྣམ་ པ་ དང༌ སྨྲ་ བརྗོད་ ཀྱི་ ཉམས།
མཉམ་འགྲོའི་འགྲོས་དང་ཚུལ་མཐུན་གྱི་རྣམ་འགྱུར། སྒྲ་སྐྱེད་ཀྱི་འགྱུར་བ་
316



བཅས་དང་དེ་མིན་བརྙན་གཟུགས་སུ་སྦྱོར་བར་ཚིག་རྒྱན་རིག་པའི་སྦྱོར་ཚུལ་
དང་མཐུན་པར་དཔེ་རྒྱུན་དང་གཟུགས་རྒྱུན། དངོས་དཔེ། རབ་བཏགས།
ངེས་བསྟན་ནམ་བསྡུས་བརྗོད་སོགས་ཀྱི་རྒྱུན་སྣ་ཚོགས་ཀྱི་ཉམས་སྣ་ཚོགས་པར་
བརྙན་སྒྲིག་སྦྱོར་གྱི་ཐབས་ལ་བརྟེན་ནས་མངོན་པར་སྤེལ་ཏེ་པར་བརྙན་སྒྲིག་
སྦྱོར་གྱི་ཐབས་ཤེས་ལས་བརྙན་རིས་དང་བྱ་སྤྱོད་ཀྱི་ཉམས་དང་འགྱུར་བ་སྣ་
ཚོགས་ཀྱི་གཟུགས་སུ་སྐྲུན་པར་སྣང་བའི་སྒྱུ་རྩལ་གྱི་ནུས་པ་བསམ་གྱིས་མི་ཁྱབ་
པར་འབྱུང་ངོ༌། ། ཟློས་གར་དང་བརྙན་གཟུགས་ཀྱི་ཉམས་སྟོན་སྟངས་ཀྱི་རྩ་
བའི་ཐབས་ནི་འཁྲབ་སྟོན་གྱི་ཉམས་སྣ་ཚོགས་ལ་རག་ལས་མོད་ཀྱང་དེ་གཉིས་ལ་
ཁྱད་པར་ཧ་ཅང་ཆེ་སྟེ། ཀུན་གྱིས་ཤེས་པ་བཞིན་ཟློས་གར་གྱི་ཉམས་ནི་འཁྲབ་
སྟོན་མཁན་གྱིས་འཁྲབ་ཚན་གྱི་དུས་དང་གནས་ཀྱི་བབས་དང་མི་སྣ་དང་བྱུང་
རིམ་གྱི་འགྱུར་བ་སྣ་ཚོགས་མུ་འབྲེལ་དུ་སྤེལ་ནས་འཁྲབ་སྟོན་དང་འཁྲབ་ཚན་གྱི་
མགོ་མཇུག་བར་གསུམ་གཅིག་བསྡུས་ཀྱི་སྒོ་ནས་འཁྲབ་སྟོན་བྱེད་ལ། བརྙན་
གཟུགས་ཀྱི་ཉམས་སྣ་ཚོགས་སྟོན་སྟངས་ནི་པར་བརྙན་གྱི་སྒྲིག་སྦྱོར་དང་ཕྲི་སྣོན་
དང་མཐུད་སྦྱོར་དང་དེ་མིན་བར་བརྒལ་དང་གཅིག་སྡུད་ཀྱི་རང་དབང་ཆེ་ཞིང་།
ཟུར་འདྲ་མིན་གྱི་ཕྱོགས་ནས་ཉམས་དང་འགྱུར་བའི་ཚུལ་རྣམས་རྣམ་པ་བྱེ་བྲག་
ཏུ་མངོན་ཞིང་སྣང་བ་མ་ཟད་མྱོང་ཚོར་གྱི་བག་ཆགས་གཏིང་ཟབ་ཏུ་འཇོག་ཕྱིར་
མི་སྣའི་ནང་སེམས་ཀྱི་ཆགས་པ་དང་སྡང་བ་ཕྱི་ལུས་ངག་གི་ཉམས་དང་འགྱུར་
བར་ལུགས་མཐུན་དུ་སྤེལ་མར་སྟོན་པའི་སྒོ་ནས་ནང་སེམས་ཀྱི་བག་ཉལ་བའི་
ཁམས་ཀྱང་མངོན་པར་མཚོན་ནོ། །
བརྙན་གཟུགས་ཀྱི་མངོན་སུམ་པའི་རང་བཞིན་དང་ཟློས་གར་གྱི་ཁྱད་
པར་དངོས་ནི་སྔ་མས་བརྗོད་དོན་རྣམས་དངོས་གཟུགས་སུ་མངོན་པར་་སྣང་
བའི་བདེན་དངོས་སུ་སྣང་བ་དང་ཟློས་གར་གྱིས་བརྗོད་བྱའི་དོན་རྣམས་རྟགས་
མཚན་གྱི་སྒོ་ནས་མཚོན་ཞིང་ཀུན་རྟོག་གི་སྣང་ངོར་ཡིད་བཟོ་བྱེད་དུ་འཇུག་ཅིང་
མཚོན་པ་དང༌། བརྙན་གཟུགས་ཀྱི་པར་བརྙན་གྱི་སྣང་བརྙན་ནི་ལྟད་མོ་བར་
ལྟ་བདེ་ཞིང་ཁོར་ཡུག་གི་ལྗོངས་རིས་ཀྱི་བཀོད་པ་གསོན་ཉམས་ཀྱི་དཔལ་དང་
317



ལྡན་ལ་མངོན་སུམ་པའི་ཉམས་ཀྱིས་ཕྱུག་པ་དང་མི་སྣའི་ལུས་ངག་ཡིད་གསུམ་གྱི་
ཉམས་དང་འགྱུར་བ་སྣང་བརྙན་མངོན་སུམ་པའི་སྣང་བ་སྟེར་ངེས། ཟློས་
གར་གྱིས་རས་ཡོལ་གྱི་ལྗོངས་རིས་དང་མི་སྣའི་སྨྲ་བརྗོད་ཀྱི་ཉམས་དང་ལུས་ཀྱི་
སྟངས་སྟབས་ཀྱི་འགུལ་ཉམས་སོགས་ལས་ཁོར་ཡུག་གི་གནས་དང་དུས་ཀྱི་ཚུལ་
མཚོན་པ་དང༌། དེ་མིན་སྒྲུང་རྩོམ་གྱིས་ཚིག་གི་སྦྱོར་བར་བརྟེན་ནས་ཀློག་པ་
པོའི་རྟོག་སྣང་གི་བློ་ལ་ཁོར་ཡུག་གི་བཀོད་པའི་ལྗོངས་རིས་མངོན་པར་སྣང་བ་
ཙམ་ལས་མངོན་སུམ་དུ་མི་སྣང། བརྙན་གཟུགས་ཀྱིས་ཁོར་ཡུག་གི་ལྗོངས་
རིས་ཡུལ་དངོས་བྱེ་བྲག་པའི་རྣམ་པ་མཐོང་ལམ་དུ་མངོན་པར་སྣང་བས་སྒྱུ་རྩལ་
གྱི་མཚོན་ནུས་ཤིན་ཏུ་ཆེའོ། །
དྲུག
མངོན་སུམ་བདེན་དངོས་ཀྱི་རང་བཞིན་ལྡན་པ།
མཐོང་ ཐོས་ སུ་མངོན་སུམ་དུ་སྣང་ཞིང་སྟོན་པས་ བརྙན་གཟུགས་ལ་་་་
གཟུགས་མེད་མི་རུང་སྟེ། སྒྲ་མེད་ན་བཟོད་དུ་ཡོད་དེ་སྔ་མའི་དུས་ཀྱི་གློག་
བརྙན་ལ་ཐོག་མར་སྒྲ་སྦྱོར་གྱི་སྲོལ་མ་བྱུང་བ་ལྟ་བུ། དེང་དུས་ཀྱི་གློག་བརྙན་
འགའ་ལའང་སྐབས་འགར་སྒྲ་མེད་དུ་སྦྱར་ཡོད་དེ་སྨྲ་མེད་ཀྱི་སྐབས་དེ་དོན་
དངོས་ལ་སྨྲ་བ་ལས་ལྷག་པའི་སྒྱུ་རྩལ་གྱི་ནུས་པ་འདོན་པའི་ཐབས་ཤེས་ཁྱད་
པར་བ་ཞིག་ཏུ་བརྗོད་དོ། ། ལར་གཟུགས་བརྙན་མེད་མི་རུང་སྟེ་སྣང་བརྙན་
མེད་ན་བརྙན་གཟུགས་སྒྱུ་ རྩལ་འབྱུང་མི་སྲིད། བརྙན་གཟུགས་ཀྱི་སྣང་་་་
བརྙན་ཞེས་པ་ གཙོ་བོ་མི་སྣའི་སྣང་བརྙན་ གྱི་ བཞེངས་སྐྲུན་གཙོར་འཛིན་ཏེ།
གཏམ་གྱི་བྱུང་བ་བརྗོད་པའི་གློག་བརྙན་ཞེས་བརྗོད་པས་སྒྲུང་རྩོམ་དང་བརྙན་
གཟུགས་སྒྱུ་རྩལ་བར་གྱི་རྒྱུ་འབྲས་རང་བཞིན་གྱི་འབྲེལ་བ་གསལ་བར་བསྟན།
མི་སྣའི་སྣང་བརྙན་རིས་སུ་ཐོན་པར་སྐྲུན་པའི་གོམས་སྲོལ་སྒྲུང་རྩོམ་ལས་བླངས་
པ་དང༌། །གཏམ་རྒྱུད་ཀྱི་བྱུང་རིམ་དོན་དངོས་སུ་མི་སྣའི་རང་གཤིས་འཕེལ་
318



བའི་ལོ་རྒྱུས་རྒྱུད་རིམ་དུ་ངེས་པས་བརྙན་གཟུགས་སྒྱུ་རྩལ་གྱིས་སྒྲུང་རྩོམ་གྱི་སྲོལ་
དེ་དང་མཐུན་པར་སྦྱོར་ཏེ། གློག་བརྙན་འཁྲབ་གཞུང་གི་མི་སྣའི་སྣང་བརྙན་
སྐྲུན་པར་དོན་གྱི་བྱུང་རིམ་གྱི་དངོས་རྣམ་སྣ་ཚོགས་ལ་ཉམས་དང་འགྱུར་བ་
མངོན་སུམ་དུ་ཐོན་དགོས་པ་མ་ཟད་ཉམས་དང་འགྱུར་བའི་དངོས་རྣམ་གྱི་
ཕྱོགས་ཡོངས་ནས་མི་སྣའི་རང་གཤིས་ཀྱི་ཁྱད་ཆོས་མངོན་པར་ཐོན་པ་དང་མི་
སྣའི་སྣང་བརྙན་བྱ་སྤྱོད་ཀྱི་བརྒྱུད་རིམ་རབས་དང་རིམ་པའི་ཕྱོགས་སོ་སོ་སྟེ་འགྲོ་
འདུག་ཀུན་སྤྱོད་དང་སྨྲ་བརྗོད་སོགས་ཀྱི་ལུས་ངག་ཡིད་གསུམ་གྱི་བྱ་བ་དང་སྤྱོད་
པའི་ཉམས་སྣ་ཚོགས་ཀྱི་ལམ་ནས་ལྟ་མཁན་རྣམས་ལ་མི་སྣའི་སྣང་བརྙན་རང་
གཤིས་ཀྱི་ཁྱད་ཆོས་ལྡན་པའི་ཉམས་དང་འགྱུར་བའི་གཟུགས་རིས་སུ་བསྐྲུན་
ཅིང་སྣང་ལ་བག་ཆགས་ཀྱང་གཏིང་ཟབ་ཏུ་འཇོག་ནུས། ཟློས་གར་ལས་དེ་
དག་གི་ནུས་པ་ཐོན་མི་ནུས་ཏེ། དཔེར་ན་འཇབ་རྒོལ་གྱི་འཐབ་འཛིང་ཞིག་
དཔེར་མཚོན་ན། གཏམ་བརྗོད་ཟློས་གར་གྱིས་བདེན་རྫུན་ཟུང་འབྲེལ་གྱི་སྒོ་
ནས་འཁྲབ་སྟོན་མཁན་གྱི་ལུས་ཉམས་སྣ་ཚོགས་དང་ངག་གི་སྨྲ་བརྗོད་ལ་བརྟེན་
ནས་སྔོན་བྱོན་རྗེས་དྲན་གྱི་ཚུལ་དུ་མཚོན་པ་དང་སྒྲུང་རྩོམ་ལ་མཚོན་ན་རྩོམ་པ་
པོས་མིང་དང་ཚིག་གི་སྦྱོར་བ་ལ་བརྟེན་ནས་སྣང་བརྙན་རིས་སུ་ཐོན་པར་སྐྲུན་
པ་ལས་ཐབས་གཞན་མེད་དོ། །བརྙན་གཟུགས་སྒྱུ་རྩལ་དུ་དམག་མིའི་ལག་ཏུ་
མདའ་མདུང་དངོས་སུ་ཐོགས་ནས་འཐབ་འཛིང་གི་གཡུལ་ངོར་མངོན་པར་
ཞུགས་ཏེ་མདུང་འཐབ་དམར་གསོད་བྱེད་པའི་གཡུལ་ངོའི་ཉམས་མངོན་སུམ་
ཇི་བཞིན་དུ་བསྐྲུན་ཅིང་སྣང་ཐུབ་པ་ལྟ་བུའོ། །
བརྙན་གཟུགས་འཁྲབ་གཞུང་རྨད་བྱུང་ལ། གསལ་བཤད་དང་འགྲེལ་
བཤད་ཀྱི་བརྗོད་གླེང་ཚུལ་ཙམ་ཡང་མེད་པར་ བརྗོད་བྱའི་དོན་རྣམས་རང་་་
མཚན་བྱེ་བྲག་པའི་གཟུགས་དང་རྣམ་པར་བསྐྲུན་ཅིང་མངོན་པ། དེ་ཡང་མི་
སྣའི་ནང་སེམས་ཀྱི་འགྱུར་བ་མཚོན་པར་ཟློས་གར་ལྟ་བུའི་སྨྲ་བརྗོད་ཁ་བཤད་
ཙམ་དང་རྩོམ་རིག་སྒྱུ་རྩལ་ལྟ་བུའི་མིང་ཚིག་གི་སྦྱོར་བ་དང་ཀུན་རྟོག་གི་འཆར་
སྒོར་རྟེན་དགོས་པའི་ཤུགས་བསྟན་ཙམ་ཞིག་མ་ཡིན་པར་མི་སྣའི་ལུས་ངག་ཡིད་
319



གསུམ་གྱི་བྱ་བ་དང་སྤྱོད་པའི་ཉམས་དང་འགྱུར་བའི་ཚུལ་དངོས་གཟུགས་
བརྙན་གསོན་ཉམས་ལྡན་པ་མཐོང་ཐོས་ཀྱི་ལམ་དུ་མངོན་སུམ་ཇི་བཞིན་དུ་སྣང་
བར་བཀོད་པ་ནི་བརྙན་གཟུགས་སྒྱུ་རྩལ་གྱི་ཐུན་མོང་མ་ཡིན་པའི་རང་བཞིན་
དང་ཁྱད་ཆོས་ཡིན། །
གཉིས་པ།
བརྙན་གཟུགས་རྩོམ་རིག་གི་རིགས་བཤད་པ།
རྩོམ་རིག་ནི་ངག་གི་སྒྱུ་རྩལ་ཞིག་ཡིན་ལ་དེ་ཡང་ངག་སྦྱོར་ཡོད་དོ་ཅོག་
ངག་གི་སྒྱུ་རྩལ་མ་ཡིན་པ་ལྟར། བརྙན་གཟུགས་རྩོམ་རིག་ཀྱང་དེ་བཞིན་དུ་
པར་བརྙན་དང་གཟུགས་སུ་གྲུབ་པ་ཚང་མ་བརྙན་གཟུགས་ཀྱི་སྒྱུ་རྩལ་མ་ཡིན་
ནོ། ། རྩོམ་རིག་སྒྱུ་རྩལ་གྱི་གཞུང་ལུགས་ལ་བརྟེན་ནས་བརྙན་གཟུགས་སྒྱུ་རྩལ་
གྱི་གྲུབ་ཆའི་རྫས་དང་རྐྱེན་ལ་དཔྱད་ན་རྩོམ་རིག་སྒྱུ་རྩལ་ གྱིས་དེ་ལ་འཁྲབ་་
གཞུང་གི་བརྗོད་བྱའི་རྨང་གཞི་བཏོན་པ་ལས་འཁྲབ་སྟོན་གྱི་ལག་ལེན་དངོས་ལ་
རམ་འདེགས་ཀྱི་ནུས་པ་ཆེ་ཙམ་འདོན་མི་ནུས་པར་གསལ། བརྙན་གཟུགས་
སྒྱུ་རྩལ་ལ་དཔྱད་ན་བརྙན་གཟུགས་སྒྱུ་ རྩལ་གྱི་རྣམ་པའི་རིགས་ལ་ ཕལ་ཆེར་
རིགས་གསུམ་དུ་འབྱེད་དོ། །
གཅིག
སྒྱུ་རྩལ་གྱི་རྣམ་པའི་རིགས།
དེ་གཙོ་བོ་བརྙན་གཟུགས་ཀྱི་འཁྲབ་གཞུང་ལ་བྱ་སྟེ་བརྙན་ གཟུགས་སྒྱུ་
རྩལ་དུ་སྒྲིག་སྦྱོར་དང་འཁྲབ་སྟོན་བྱེད་ཆོག་པའི་རྩོམ་རིག་བསྟན་བཅོས་ཀྱི་ཆར་
གཏོགས་པའི་འཁྲབ་གཞུང་དུ་བརྩམས་པའི་བསྟན་བཅོས་རྣམས་དང་དེ་དག་
བརྙན་གཟུགས་རྩོམ་རིག་གི་གྲུབ་ཆ་གཙོ་བོ་ཡིན། སྒྱུ་རྩལ་གྱི་རིགས་སུ་་་
གཏོགས་པའི་བརྙན་གཟུགས་ལ་བརྗོད་བྱའི་དོན་གྱི་ཤོང་ཚད་ལྟར་དབྱེ་ན་སྟོད་
320



ཆ་ སྨད་ཆར་ བགོས་ པའི་ འཁྲབ་ གཞུང་ དང་ འཁྲབ་ཚན་ མུ་ འབྲེལ་ མ་ དང་།
འཁྲབ་ཚན་ རང་ མགོ་ མ། འཁྲབ་ཚན་ ཡན་ ལག་ ཅན་ བཅས་ སུ་ དབྱེ་ ལ།
བརྗོད་བྱའི་ནང་དོན་ལྟར་དབྱེ་ན་དེང་དུས་དང་ལོ་རྒྱུས་དང་རྣམ་ཐར། ཚན་
འཕྲུལ་དང་དམག་དོན་དང་རྩེད་འཇོ་བཅས་ཀྱི་རྣམ་པའི་རིགས་སུ་འབྱེད་དོ། །
དེ་ཡང་མཚོན་བྱེད་རྣམ་པ་ལྟར་ན་འགུལ་རིས་དང་གསང་ཐག་འགུལ་གཟུགས་
སམ་ཤོག་དྲས་འདྲ་གཟུགས་བཅས་ཀྱི་གློག་བརྙན་གྱི་རྣམ་པ་སྣ་ཚོགས་པར་སྦྱོར་
བ་ལྟ་བུའོ། །
གཉིས། པར་བརྙན་གྱི་གཟུགས་སུ་བཀོད་པའི་རིགས།
བརྙན་གཟུགས་སྒྱུ་རྩལ་གྱི་མཚོན་ཐབས་གཡར་ནས་རྩོམ་རིག་བསྟན་་་
བཅོས་ཀྱི་བརྗོད་བྱའི་ནང་དོན་ཁྱབ་སྒྲོག་བྱེད་པའི་བརྙན་གཟུགས་སྒྱུ་རྩལ་་་
དངོས་མ་ཡིན་པའི་རྩོམ་རིག་གི་རྣམ་པ་ཁྱད་པར་བ་ཞིག་ལ་བྱའོ། ། དེས་ལྷུག་
རྩོམ་དང་སྙན་རྩོམ། ཡང་ན་སྒྲུང་རྩོམ་གང་ཡང་རུང་བ་ཞིག་གི་ནང་དོན་པར་
དུ་བཏབ་སྟེ་དཔེ་དེབ་ཏུ་སྐྲུན་པ་དང་ཡང་ན་ཀུན་ཁྱབ་རླུང་འཕྲིན་ལས་ཁུངས་
ནས་ཁྱབ་སྒྲོག་བྱེད་པ། ཡང་ན་རས་ཡོལ་དུ་བརྙན་གཟུགས་དང་ཡི་གེར་་
འཆར་བ་སོགས་ཀྱི་བརྙན་གཟུགས་ཀྱི་མཚོན་ཐབས་གཡར་སྤྱོད་ཀྱི་སྒོ་ནས་རྩོམ་
རིག་གི་བརྗོད་བྱའི་དོན་མཚོན་པར་བྱེད་དོ། ། དེ་བརྙན་གཟུགས་སྒྱུ་རྩལ་དུ་
དངོས་སུ་མ་གྲུབ་པར་རྩོམ་རིག་གི་ལུས་ཀྱི་ཐོག་མའི་རྣམ་ པ་དང་ ཁྱད་ཆོས་་་
དངོས་སོར་བཞག་སྟེ་མངོན་སྟངས་ཀྱི་རྣམ་པ་ཙམ་གཞན་ལ་བརྟེན་པའམ་་་
གཡར་བ་ཙམ་ལས་དོན་དངོས་ཀྱི་མཚོན་སྟངས་ལ་འགྱུར་བ་ཆེ་མེད་པ་ཞིག་ཡིན།
དཔེར་ན་གློག་བརྙན་དང་གློག་གཟུགས་ཀྱི་པར་བསྙོན་དུ་སྦྱར་བའི་གཏམ་་་
བརྗོད་ཟློས་གར་དང་གླུ་གར་དང་གླུ་མ་གཏམ་དང་སྒྲུང་བཤད་དང་སྙན་ངག་
གྱེར་འདོན་སོགས་ གློག་བརྙན་དང་གློག་གཟུགས་ཀྱི་ཚུལ་དུ་བསྟན་པ་དེ་ལ་་
321



བྱའོ། །
གསུམ།
ཆ་ཤས་སྒྱུ་རྩལ་གྱི་རིགས།
བརྙན་གཟུགས་རྩོམ་རིག་གི་རྣམ་པའི་རིགས་ཤིག་སྟེ་དེ་ནི་དེང་རབས་ཀྱི་
འཚོ་བ་དངོས་སུ་སྒྱུ་རྩལ་དང་འཚོ་བ་ཕན་ཚུན་རྒྱུ་སྤུན་དུ་འདྲེས་པའི་གནས་
ཚུལ་ལས་གསར་དུ་བྱུང་བའི་དངོས་རྣམ་གསར་བ་ཞིག་ཡིན། དེ་ནི་བཀོལ་
སྤྱོད་ཀྱི་རང་བཞིན་ལྡན་ཞིང་མཛེས་རྟོག་དང་རྩེད་འཇོའི་རང་བཞིན་ཡང་ལྡན་
པའི་ཁྱད་ཆོས་ཅན་ཞིག་སྟེ། དཔེར་ན་སྒྱུ་རྩལ་གྱི་རང་བཞིན་ངེས་ཅན་ཞིག་
ལྡན་པའི་དངོས་བརྗོད་གློག་བརྙན་དང་ཚན་རིག་སློབ་ཁྲིད་ཀྱི་འཁྲབ་གཞུང་
དང་མཚམས་སྦྱོར་ཟློས་གར་ཅི་རིགས་དང་དེ་མིན་སྒྱུ་རྩལ་གྱི་ཁྱད་ཆོས་ལྡན་པའི་
མཚམས་སྦྱོར་གྱི་བརྡ་འཕྲིན་འགའ་དང་གློག་གཟུགས་ཀྱི་ཆེད་སྒྲིག་ལེ་ཚན་ཏེ་
རང་རྒྱལ་ཀྲུང་དབྱང་གློག་གཟུགས་ལས་ཁུངས་ཀྱིས་བསྟན་པའི་《སྲོག་ཆགས་
ཀྱི་འཇིག་རྟེན་》དང་《ཀྲུང་གོའི་ཡུལ་གྲུ་»ཞེས་པའི་ལེ་ཚན་ལྟ་བུའོ། །
སྦྱང་བྱའི་དོན་ཚན།
༡ རྩོམ་ལུས་ཀྱི་གྲུབ་ཚུལ་དང་རིགས་དབྱེར་སྟངས་ལ་རྒྱལ་ཁབ་ཕྱི་ནང་དང་གནའ་དང་ད་ལྟ་མི་མཐུན་
པ་རིགས་ཅི་ཡོད།
༢ སྙན་རྩོམ་སྒྱུ་རྩལ་ལ་རྩ་བའི་རང་བཞིན་དང་ཁྱད་ཆོས་ཅི་ཡོད།
༣་《མགུལ་རྒྱན་》ཞེས་པའི་སྒྲུང་ཐུང་ལ་གཞིགས་ནས་སྒྲུང་རྩོམ་གྱི་རང་བཞིན་དང་ཁྱད་ཆོས། དེའི་
རྩ་བའི་གྲུབ་ཆ་རྣམས་ཤོད། །
༩ འགལ་འདུ་ལྟག་སྤྲོད་ཛ་དྲག་ཏུ་མ་སྤེལ་ན་ཟློས་གར་མེད་ཅེས་བརྗོད་པའི་རྒྱུ་མཚན་ཅི།
༥ ཟློས་གར་རྩོམ་རིག་གི་རྩ་བའི་ཁྱད་ཆོས་ཅི། གཅིག་ངེས་གསུམ་ཞེས་པའི་གོ་དོན་ཅི།
༦. བརྙན་གཟུགས་རྩོམ་རིག་གི་སྒྱུ་རྩལ་ཁྱད་ཆོས་ཅི། དེ་དང་ཟློས་པ།ར་རྩོམ་རིག་ལ་ཁྱད་པར་ཅི་ཡོད།
༧ མུན་ཐཱའེ་ཆིས་(ཙt གློ )བྱ་བའི་གོ་དོན་ཅི། དེའི་ནུས་པ་ཅི་ཡིན།
མཆན་འགྲེལ།
322



杨朔散文集》人民文学出版社1953年出版。
2鲁迅:《鲁迅全集》第五卷,P4,1951年人民文学出版社。
3.黑格尔:《美学》第一卷,商务印书馆 82 年版。
4迷旁格勒郎杰所著《诗镜论注疏》,青海民族出版社,
323



ས་བཅད་བདུན་པ། རྩོམ་རིག་གསར་
རྩོམ་བཤད་པ།
[ནང་དོན་གནད་བསྡུས རྩོམ་རིག་གསར་རྩོམ་ཞེས་པ་རྩོམ་པ་པོས་
རང་གི་རྣམ་དཔྱོད་ཀྱི་རིག་པའི་རྩལ་ལས་བྱུང་བའི་རིག་པའི་བྱེད་ལས་ཐུན་མོང་
མ་ཡིན་པ་ཞིག་སྟེ་རྩོམ་པ་པོའི་རྣམ་དཔྱོད་ཀྱི་རིག་པའི་མཐུ་སྟོབས་ཀྱིས་བརྗོད་
བྱ་སྤྱི་ཚོགས་འཚོ་བའི་དོན་རྣམས་རྗོད་བྱེད་ངག་གི་རྣམ་པར་རིག་བྱེད་ཀྱི་ཚིག་
ཏུ་བཅད་ལྷུག་སྤེལ་མའི་ལུས་སམ་སྒྲུང་ལྷུག་སྙན་ཟློས་ཀྱི་རྩོམ་ལུས་ལ་རྣམ་པར་
སྤེལ་ཞིང་སྦྱོར་བ་ལ་བྱའོ། བརྗོད་བྱ་འཇིག་རྟེན་གྱི་འཚོ་བའི་སྣང་ཚུལ་སྣ་
ཚོགས་རྩོམ་རིག་བསྟན་བཅོས་ཀྱི་ལུས་ཀྱི་རྣམ་པ་སྣ་ཚོགས་སུ་སྤེལ་ཞིང་སྦྱོར་བའི་
བརྒྱུད་རིམ་ནི་ཧ་ཅང་དཀའ་ཚེགས་ཆེ་བའི་བློ་དང་རིག་པའི་བཟོ་བཀོད་བསམ་
གྱིས་མི་ཁྱབ་པའི་རིག་པའི་རྩོལ་བ་ཞིག་ཡིན། བློ་དང་རིག་པའི་བཟོ་བཀོད་
འདིའི་བརྒྱུད་རིམ་ལ་ཚན་རིག་གི་སྒོ་ནས་དཔྱད་ན་ཐོག་མར་ཡུལ་ཅན་རྩོམ་པ་
པོ་ལ་འཛོམས་དགོས་པའི་རྩ་བའི་རྒྱུ་རྐྱེན་ནི། དང་པོ་ནང་སེམས་ཀྱི་མཛེས་
རྟོག་ཆགས་སྡང་གི་ སྣང་ཚུལ་དང་འགྱུར་བ་ལ་དཔྱད་དགོས་ཏེ། དེ་ནས་་
གསར་རྩོམ་ལ་འཇུག་པའི་ཡིད་ཀྱི་ཀུན་སློང་དང་བསམ་པའི་འཁྱེར་སོའམ་འདུ་
ཤེས་ལྟ་བ་དང་རྣམ་འགྱུར་ལའང་དཔྱོད་པ་གཏོང་བ་གལ་ཆེའོ། །
324



ལེའུ་དང་པོ། གསར་རྩོམ་ལ་འཇུག་
པའི་གཞི་བཤད་པ།
འཇིག་རྟེན་འཚོ་བའི་ཉམས་མྱོང་ཕུན་སུམ་ཚོགས་པ་དང་བསམ་སྦྱོར་གྱི་
ལྟ་བ་ཟབ་ཅིང་བརླིང་བ་དང་སྒྱུ་རྩལ་གྱི་མཚོན་བྱེད་ཐབས་དང་རྩལ་ལ་ནང་
བྱན་ཆུད་པའི་རྣམ་དཔྱོད་ཀྱི་རིག་པ་ལྡན་དགོས་པ་ནི་རྩོམ་པ་པོ་གསར་རྩོམ་གྱི་
ལས་ལ་འཇུག་པའི་ཐོག་མའི་རྒྱུ་རྐྱེན་དང་གཞི་རྩ་ཡིན།
དང་པོ།
འཚོ་བའི་ཉམས་མྱོང་ཕུན་ཚོགས་ལྡན་པ།
རྩོམ་རིག་ཅེས་པ་མི་གཤིས་ཀྱི་རིག་པ་ཞིག་སྟེ་ནང་སེམས་ཀྱི་འཇིག་རྟེན་ལ་
རྟོག་ཅིང་དཔྱོད་པའི་རིག་པ་ཞིག་ཡིན་ཞེས་མཁས་པ་རྣམས་ཀྱི་བརྗོད་དོ། །
དེར་བརྟེན་རྩོམ་རིག་གི་ལོ་རྒྱུས་ནི་མིའི་རིགས་ཀྱི་འཚོ་བ་བྱུང་འཕེལ་གྱི་ལོ་རྒྱུས་
སམ་འགྲོ་བ་མིའི་བློ་དང་རིག་པའི་བྱུང་འཕེལ་གྱི་ལོ་རྒྱུས་སྒྱུ་རྩལ་སྣང་བརྙན་གྱི་
གཟུགས་སུ་མཚོན་པའི་རིག་པའི་གནས་ཁྱད་དུ་འཕགས་པ་ཞིག་ཡིན། རྒྱུ་
མཚན་དེ་ལ་གཞིགས་ནས་མར་ཁེ་སིས། འདུ་ཤེས་ཞེས་པ་ནི་ཕྱི་རོལ་ཡུལ་གྱི་
དངོས་པོ་རྣམས་ནང་སེམས་སུ་སྣང་ཞིང་བཅོས་པ་ལས་གྲུབ་པ་ཉིད་དོ། །ཞེས་
གསུངས་པ་ལྟ་བུ། རྩོམ་རིག་བསྟན་བཅོས་དེ་ལས་མ་འདས་པར་ཕྱི་དངོས་
པོའི་འཇིག་རྟེན་ནང་སེམས་སུ་སྣང་བའི་འདུ་ཤེས་ཀྱི་སྣང་ཚུལ་སྣ་ཚོགས་སླར་
དངོས་ཡོད་སྤྱི་ཚོགས་འཚོ་བའི་སྣང་ཚུལ་བཞིན་ངག་གི་རྣམ་པར་རིག་བྱེད་ཀྱི་
ཚིག་ཏུ་སྤེལ་ཏེ་སྒྱུ་རྩལ་སྣང་བརྙན་གསོན་ཉམས་ལྡན་པར་བསྐྲུན་པ་ཞིག་ཡིན།
325



རྩོམ་རིག་གསར་རྩོམ་གྱི་ལས་ལ་འཇུག་འདོད་ཀྱི་སྐྱེ་བོ་ཚང་མས་ཐོག་མར་འཚོ་
བ་དངོས་ཀྱི་སྣང་ཚུལ་སྣ་ཚོགས་ཀྱི་རྒྱུ་རྐྱེན་ཕུན་སུམ་ཚོགས་པར་དངོས་སུ་མཐོང་
ཐོས་ལག་ཟིན་ཡོད་པའི་ལག་ལེན་དངོས་ཀྱི་ཉམས་མྱོང་གི་རྨང་གཞི་བསྐྲུན་་
དགོས་པ་ཧ་ཅང་གལ་ཆེ་བའི་གནད་ཡིན། དེ་དག་མ་ལྡན་ན་གསར་རྩོམ་གྱི་
རྩོལ་བ་རྒྱུ་མེད་ལ་འབྲས་བུར་རེ་བའི་དཔེ་རུ་འགྲོ་ངེས་ཤིང་འདོད་པ་དོན་གྱིས་
སྟོང་བར་འགྱུར་རོ། ། སྤྱིར་ཕྱི་དངོས་པོའི་སྣང་ཚུལ་མཐའ་དག་ནང་སེམས་
འདུ་ཤེས་ཀྱི་མེ་ལོང་ལ་སྣང་བར་འཛིན་དགོས་ན་ཐོག་མར་ཡུལ་ཅན་རང་གི་
དབང་ཁམས་སྣ་ཚོགས་ཀྱི་སྐྱེ་མཆེད་སོ་སོའི་དབང་ཤེས་ཀྱི་ཚོར་བ་ལ་བརྟེན་ནས་
ཡིད་ཀྱི་རྣམ་པར་ཤེས་པས་འཛིན་ཞིང་དཔྱོད་པ་ལས་འདུ་ཤེས་སམ་ཤེས་རྟོག་གི་
རྣམ་པར་གྲུབ། གལ་སྲིད་རྩོམ་རིག་སྒྱུ་རྩལ་འདི་མཛེས་སྡུག་གི་དཔལ་འབར་
བའི་ནང་སེམས་ཀྱི་ལྷའི་མེ་ཏོག་ཅིག་གི་དཔེར་བརྗོད་ན་དེ་ཉིད་བྱེད་པོ་རྩོམ་པ་
པོ་ནི་མེས་པོ་ཚངས་པ་ལྟ་བུའི་མེ་ཏོག་སྐྲུན་མཁན་གྱི་བདག་པོ་དངོས་ཡིན་པས་
རྩོམ་པ་པོ་ལ་བློ་དང་རིག་པའི་སྐྱེ་མཆེད་ཀྱི་མཐུ་སྟོབས་དང་བཀོད་པ་ངོ་མཚར་
ཞིང་ཁྱད་དུ་འཕགས་པར་ལྡན་དགོས་པར་སྨོས་མ་དགོས་སོ། ། ང་ཚོས་རྩོམ་པ་
པོའི་རང་སྟོབས་ཀྱི་སྒྱུ་རྩལ་མཚོན་བྱེད་ཀྱི་རིག་པའི་མཐུ་ནུས་བཏང་སྙོམས་སུ་
བཞག་ནས་བཤད་ན། དངོས་ཡོད་འཚོ་བའི་ཉམས་མྱོང་ཕུན་སུམ་ཚོགས་
པའི་ཉམས་རྟོགས་ཐུན་མོང་མ་ཡིན་པ་ནི་གསར་རྩོམ་ལ་འཇུག་པའི་སྒྱུ་རྩལ་གྱི་
བློ་དང་རིག་པའི་བཀོད་པ་རྣམ་པར་སྤེལ་པའི་རྩ་བའི་རྒྱུ་དང་རྐྱེན་གྱི་འབྱུང་
གནས་དངོས་ཡིན་པས། སྤྱི་ཚོགས་འཚོ་བའི་ཉམས་མྱོང་གི་རྟོགས་པ་ཕུན་
སུམ་ཚོགས་པར་ལྡན་དགོས་པ་དང་། འཇིག་རྟེན་འཚོ་བའི་སྐྱིད་ སྡུག་ལ་་
དངོས་མྱོང་ཕུན་སུམ་ཚོགས་པའི་མྱོང་རྒྱུས་དགོས་པའོ། །རྩོམ་པ་པོའི་འཚོ་བའི་
ཉམས་མྱོང་ངམ་མི་ཚེའི་སྐྱིད་སྡུག་སྣ་ཚོགས་ཀྱི་ལོ་རྒྱུས་སམ་མྱོང་རྒྱུས་ཇི་སྲིད་
ཕུན་སུམ་ཚོགས་པར་བྱུང་ན་བརྗོད་བྱ་འཚོ་བའི་རྒྱུའང་དེ་སྲིད་དུ་ཕུན་སུམ་
ཚོགས་ཞིང་གསོན་ཉམས་ལྡན་པར་ཐོན་ངེས། དབང་ཤེས་ཀྱི་ཚོར་བ་དངོས་
ལས་རྣམ་པར་ཤེས་པའི་རྒྱུད་དུ་ཉམས་རྟོགས་ཀྱི་ཤེས་པ་སྐྱེ་ཞིང་མཆེད་པ་དང་
326



མཛེས་རྟོག་གསར་སྐྲུན་གྱི་སྒྱུ་རྩལ་སྣང་བརྙན་གྱི་བློ་བཀོད་ཕུན་སུམ་ཚོགས་པར་
སྣང་ཞིང་འཆར་ངེས་སོ། ། བརྗོད་བྱའི་ཡུལ་གཙོར་འཛིན་པའི་རང་གི་འཚོ་
བའི་ཉམས་མྱོང་གི་ལོ་རྒྱུས་དང་ཡུལ་ཅན་རང་གི་ནང་སེམས་གཙོར་འཛིན་པའི་
ཉམས་རྟོགས་དང་ལྟ་འདུན་སོགས་ཀྱིས་འཇིག་རྟེན་འཚོ་བའི་ཉམས་མྱོང་ཕུན་
སུམ་ཚོགས་པར་འབྱུང་བ། རྩོམ་པ་པོ་རང་གི་དངོས་སུ་མྱངས་པའི་འཇིག་
རྟེན་འཚོ་བའི་བདེ་སྡུག་གི་ཉམས་མྱོང་རྒྱ་ཆེ་ཞིང་གཏིང་ཟབ་པར་ཐོན་ན་བརྗོད་
བྱའི་འཚོ་བའི་ཉམས་རྟོགས་ཀྱང་ཕུན་སུམ་ཚོགས་ཤིང་བདེན་པར་འབྱུང་ངེས་
ཏེ། འཚོ་བ་དངོས་ཀྱི་ཉམས་མྱོང་ལས་བརྗོད་འདོད་ཀྱི་བློ་ངེས་པར་སྐྱེས་པ་
དང་རྗོད་བྱེད་ངག་གི་རྣམ་པར་རིག་བྱེད་ཀྱི་ཚིག་ཀྱང་ཕུན་སུམ་ཚོགས་ཤིང་
གསོན་ཉམས་ལྡན་པར་ཐོན་ངེས་པ་འཚོ་བའི་ཉམས་མྱོང་དངོས་ཀྱི་མཐུ་སྟོབས་
ཡིན། སྤྱི་ཚོགས་འཚོ་བ་ནི་རྩོམ་རིག་གསར་རྩོམ་གྱི་བརྗོད་བྱའི་འབྱུང་ཁུངས་
འཛད་དུ་མེད་པའི་བང་མཛོད་ཅིག་ཡིན་ལ་རྩོམ་པ་པོ་སྐྱེད་བསྲིང་བྱེད་པའི་མ་
མ་ཡང་ཡིན། འཚོ་བའི་ཉམས་མྱོང་དངོས་ལས་གསར་རྩོམ་གྱི་བརྗོད་བྱའི་
དོན་རྙེད་ཅིང་དེ་ལ་འཇུག་འདོད་ཀྱི་ཀུན་རྟོག་གི་བློ་སྐྱེས་པ་དང་རྗོད་བྱེད་ངག་
གི་རྒྱུ་ཕུན་སུམ་ཚོགས་པར་རྙེད་པའི་འབྱུང་གནས་དངོས་ཡིན། རྩོམ་པ་པོའི་
ཤེས་རྟོག་གི་བློ་དང་ཉམས་རྟོགས་ཀྱི་རིག་པའམ་རྟོག་འཆར་གྱི་བློ་བཀོད་དང་
རྣམ་དཔྱོད་ཀྱི་རིག་པའི་རྩལ་དང་ནུས་པ་འཚོ་བའི་ལག་ལེན་གྱི་ཉམས་མྱོང་
དངོས་ལས་ཐོན་པ་དང༌། དེ་ལས་རིམ་བཞིན་སྐྱེ་ཞིང་འཕེལ་མཐར་སྒྱུ་རྩལ་
བསྟན་བཅོས་ཀྱི་རྣམ་པར་ཡོངས་སུ་གྲུབ། རྒྱལ་ཁབ་ཕྱི་ནང་གི་རྩོམ་རིག་སྨྲ་
བའི་མཁས་དབང་རྣམས་ཀྱི་གསར་རྩོམ་གྱི་ཉམས་མྱོང་ལས། འཚོ་བའི་
ཉམས་མྱོང་ཕུན་སུམ་ཚོགས་པ་ནི་རྩོམ་འཇུག་བདེ་བླག་ཏུ་འགྲུབ་པའི་ཕུན་སུམ་
ཚོགས་པའི་རྒྱུ་རྐྱེན་དངོས་སོ་ཞེས་ནན་གྱིས་གདམས་པ་ལྟ་བུའོ།
དེ་ཡང་རྒྱུའི་གནའ་བོའི་སྙན་ངག་པ་ཆེན་པོ་ལུའུ་ཡིའུ་( RE ## ）ཞེས་པ་
དགུང་གྲངས་བརྒྱད་ཅུར་སོན་པའི་སྐབས་སུ་རང་གི་བུ་ལ། སྙན་ངག་རྩོམ་
འདོད་བློ་ཡོད་ན། །བརྩོན་འགྲུས་ཀྱིས་སྦྱོང་བ་གཞན་དུ་བྱ། །ཞེས་མན་ངག་
327



གདམས་པ་ཁོང་གི་ལོ་ངོ་བཅུ་ཕྲག་དུ་མའི་སྙན་ངག་རྩོམ་པའི་འཚོ་བའི་ལག་
ལེན་དངོས་ཀྱི་ཉམས་མྱོང་ལས་ཐོན་པའི་བསླབ་བྱ་དངོས་སོ། ། ཁོང་དགུང་
གྲངས་བཞི་བཅུ་ནས་ལྔ་བཅུའི་བར་ལ་ཉུང་ཐེ་ཞན་གྱི་ཁྱིམ་རྒྱུད་གཙོར་བྱས་པའི་
སྙན་ངག་སྨྲ་བ་ཅང་ཞིས་པའི་འདོད་པའི་སྙན་ངག་ལ་གཞུང་ལུགས་ཀྱི་སྦྱོར་བ་
དགོས་ཟེར་བའི་ལུགས་ཀྱི་རྗེས་འབྲངས་ཤིང་བརྩོན་པ་ལ་གྲུབ་འབྲས་ཆེན་པོ་མ་
ཐོབ། མཐར་ཁོང་ཉིད་ སི་ཁྲོན་དང་ཧྲན་ཞིའི་ ཡུ་ལ་ཕྱོགས་སུ་ཅུན་དམག་་་་
འགོག་པའི་གཡུལ་ངོར་ཕྱིན་ཏེ་གཡུལ་ངོའི་རུ་དཔུང་དུ་དངོས་སུ་ཞུགས་པས་
ཁོང་གི་འཚོ་བའི་མཐོང་རྒྱུ་དང་ཐོས་རྒྱ་ཆེ་རུ་སོང་བ་དང་འཚོ་བའི་ལག་ལེན་
དངོས་ཀྱི་མྱོང་ཚོར་ཕུན་སུམ་ཚོགས་པ་ཞིག་ཏུ་གྱུར། ཁྱད་པར་དུ་འཐབ་་
འཁྲུག་གི་ལག་ལེན་དངོས་ཀྱི་ཁྲོད་ནས་མི་དམངས་དང་དམག་མིའི་སེམས་ཀྱི་མི་
རིགས་ཀྱི་བརྩེ་དུང་དང་རྒྱལ་ཁབ་ཀྱི་ལ་རྒྱ་ལ་དངོས་མྱོང་གི་རྟོགས་པ་རྙེད་ཅིང་
སྙན་ངག་ལ་འཇུག་པའི་རྣམ་དཔྱོད་ཀྱི་རིག་པ་གསར་དུ་བརྡོལ་བས། དཀྱུ་ས་
བསྟན་པའི་རྟ་མཆོག་བཞིན་ཚམ་ཚོམ་མེད་པར་སྙན་ངག་གསར་རྩོམ་གྱི་ལས་ལ་
ཞུགས་ཏེ་སྙན་ཚིག་གི་སྦྱོར་བ་གཙང་པོའི་རྒྱུན་བཞིན་དུ་བར་ཆད་མེད་པར་སྤེལ་
ཏེ་རྩོམ་འབྲས་ཕུན་སུམ་ཚོགས་པར་བསྐྲུན། འཇིག་རྟེན་འཚོ་བའི་ལག་ལེན་
དངོས་ནི་རྩོམ་རིག་གི་འབྲས་བུ་ཕུན་སུམ་ཚོགས་པའི་འབྱུང་གནས་སོ། །ཨོ་སུ་
ཐུ་རོ་ཧྥུ་སི་ཅི་གལ་སྲིད་རྒྱལ་སྲུང་དམག་འཁྲུག་གི་གཡུལ་ངོར་དངོས་སུ་མ་་
ཞུགས་ན་ཁོང་གིས་《བསྲེགས་བཅད་བརྡར་བའི་རྣོ་ལྕགས་ཇི་ལྟར་སྦྱང་》ཞེས་
པའི་སྒྲུང་རྩོམ་འབྲི་སྲིད་དམ། གལ་སྲིད་མཱ་ཁ་ལེ་ཁོ་ལོ་ངོ་བཅུ་གསུམ་གྱི་རིང་
བྱིས་པའི་གསོ་སྐྱོང་ཁང་ནས་བྱིས་སྐྱོང་གི་བྱ་བ་སེམས་གཅིག་ཏུ་བསྒྲུབས་པའི་
འཚོ་བའི་ཉམས་མྱོང་གི་རྒྱུ་ཕུན་སུམ་ཚོགས་པ་ཞིག་མ་བསྐྲུན་ན་ཟླ་ངོ་གཉིས་ཀྱི་
དུས་ཡུན་ཐུང་ཐུང་ཙམ་ལ་《སློབ་གསོའི་སྙན་གླུ་»ཞེས་པའི་འཛམ་བུ་གླིང་ན་
མཚན་སྙན་གྲགས་ཅན་གྱི་སྒྲུང་རྩོམ་རིང་མོའི་བམ་པོ་དང་པོ་རྩོམ་ཐུབ་བམ།
མདོར་ན་རྩོམ་པ་པོ་རྣམས་རང་རང་གི་འཇིག་རྟེན་འཁོར་བའི་ཉམས་མྱོང་གི་
རྟོགས་པ་དང་རང་གི་ལོ་རྒྱུས་ཀྱི་མྱོང་རྒྱུས་སྣ་ཚོགས་ལ་གཞི་བཅོལ་ནས་རྩོམ་
328



རིག་གསར་རྩོམ་གྱི་ལས་ཀར་ཞུགས་པ་དང་། རྩོམ་པ་པོ་མང་ཤོས་ཀྱིས་རང་
གི་སྤྱི་ཚོགས་འཚོ་བའི་ལོ་རྒྱུས་ཀྱི་ཉམས་རྟོགས་དང་ཉམས་མྱོང་འགའ་གཞིར་
བཟུང་སྟེ་གསར་རྩོམ་གྱི་བརྗོད་བྱར་འཛིན་ཞིང་སྦྱོང་བ། དཔེར་ན། ཨུ་རུ་
སུའི་རྩོམ་རིག་པ་གོར་ཅིས་བརྩམས་པའི་《བྱིས་པའི་དུས་ཀྱི་རྟོགས་བརྗོད་》
དང་《འཇིག་རྟེན་མི་ཡུལ་》དང་《ང་ཡི་སློབ་གྲྭ་ཆེན་མོ་》ཞེས་པའི་སྒྲུང་རིང་
ཁག་གསུམ་པོ་དེ་དག་ཁོང་རང་གི་རང་རྣམ་གྱི་ཚུལ་དུ་སྦྱར་བའི་སྒྲུང་རྩོམ་དུ་
བརྗོད་པ་དང་། རྒྱུའི་རྩོམ་རིག་པ་པཱ་ཅིན་གྱིས་བརྩམས་པའི་《 ཁྱིམ་གཞིས་》
དང་《དཔྱིད་》དང《 སྟོན་》ཞེས་པའི་སྒྲུང་རིང་གསུམ་ནི་རང་རྣམ་གྱི་ཚུལ་དུ་
བརྩམས་པའི་དྲག་ཏུ་འབབ་པའི་གཙང་པོའི་རྒྱུན་གསུམ་དུ་གྲགས་པ་ལྟ་བུའོ། །
དེར་བརྟེན་རྩོམ་པ་པོ་རྣམས་ཀྱིས་རང་གི་མི་ཚེ་གང་པོའི་ལོ་རྒྱུས་ཀྱི་ཉམས་མྱོང་
ངམ་མྱངས་རྒྱུས་སྣ་ཚོགས་ཁོ་ཚོའི་གསར་རྩོམ་གྱི་བསྟན་བཅོས་ནང་དུ་དངོས་
ཤུགས་གང་རུང་གི་སྒོ་ནས་མཚོན་པར་བྱེད་དོ། ། རྩོམ་པ་པོའི་མཐོང་ཐོས་ཀྱི་
རྟོག་སྣང་དང་དངོས་མྱོང་ལོ་རྒྱུས་ཀྱི་ཉམས་མྱོང་མཐའ་དག་སྒྱུ་རྩལ་སྣང་བརྙན་
གསར་ སྐྲུན་ གྱི་ མི་ སྣའི་ སྣང་ བརྙན་ གྱི་ གཤིས་ རྒྱུད་ དང་ ལས་ དབང་ དང༌།
བསམ་འདུན་དང་ལྟ་སྤྱོད་སོགས་སྐྲུན་པའི་ཕུན་སུམ་ཚོགས་པའི་རྒྱུའི་ཚུལ་དུ་
མངོན་ལ་དེ་ཡང་གསར་རྩོམ་ལ་འཇུག་པའི་ཀུན་རྟོག་གི་སེམས་སྐྱེས་པའི་འབྱུང་
རྐྱེན་ཡིན་ཞིང་བརྗོད་དོན་ཕུན་སུམ་ཚོགས་པའི་འབྱུང་གནས་ཀྱང་ཡིན་པར་
གོར་མ་ཆག རྩོམ་པ་པོ་རྣམས་ཀྱིས་རང་ལ་མྱངས་རྒྱུས་ཡོད་པའི་ ཉམས་་་
རྟོགས་དང་མཐོང་ཐོས་ཀྱི་ངེས་ཤེས་རྙེད་པའི་མི་དོན་གྱི་ལོ་རྒྱུས་ བརྗོད་བྱར་
བཟུང་སྟེ་རྩོམ་པ་ལས་རྒྱུས་མེད་ཀྱི་མི་དོན་ལ་ རྒྱུས་ཡོད་ཀྱི་གཏམ་མི་བརྗོད།
ནུབ་གླིང་གི་དེང༌ རབས་ཀྱི་རྩོམ་རིག་མཐའ་དཔྱོད་པ་འགས་རྣམ་ཐར་རིང་་
ལུགས་ཁོ་ན་སྨྲ་བའི་གཞུང་ལུགས་ཀྱི་མཐའ་དཔྱོད་རིག་པ་ལ་བསྟེན་ནས་ཞིབ་
འཇུག་བྱས་པའི་གྲུབ་འབྲས་སུ་རྩོམ་པ་པོ་རྣམས་ཀྱི་བསྟན་བཅོས་ཡོད་ཅོག་མ་
ཟད་ཐ་ན་སྙན་ཚིག་ཤོ་ལོ་ཀ་གཅིག་བརྩམས་ཀྱང་རྩོམ་མཁན་རང་གི་ལོ་རྒྱུས་
དང་མ་འབྲེལ་བ་གཅིག་ཀྱང་མེད་པར་སྐད། དེའང་ཅུང་ཙམ་ཐལ་དྲགས་
329



ཀྱང་རྒྱུ་མཚན་མེད་པ་ཞིག་གཏན་ནས་མ་ཡིན་ནོ། ། སེམས་ཁམས་དབྱེ་ཞིབ་
རིག་པའི་རྩོམ་རིག་མཐའ་དཔྱོད་ཀྱི་རིག་པས་རྩོམ་རིག་གསར་རྩོམ་གྱི་ལྐོག་གྱུར་
གསང་བ་རྣམས་བློ་དང་རིག་པའི་ལམ་ནས་གསལ་བར་བཀྲོལ་ཞིང་རྩོམ་རིག་
བསྟན་བཅོས་དང་རྩོམ་པ་པོའི་བར་གྱི་མངོན་ལྐོག་གི་འབྲེལ་བ་སྣ་ཚོགས་ཕྱོགས་
ཡོངས་ནས་གསལ་འདོན་གྱི་འགྲེལ་བ་ཟབ་རྒྱས་ཤིག་བརྒྱབ་ཡོད། སྤྱི་ཚོགས་
འཚོ་བའི་ལག་ལེན་ནི་གསར་རྩོམ་ལ་འཇུག་པའི་ཐོག་མའི་དངོས་རྒྱུ་ཡིན་པར་ཨུ་
རུ་སུའི་རྩོམ་རིག་པ་པཱ་ཕུ་ལན་ཁས། འཚོ་བ་ནི་རྩོམ་པ་པོའི་སློབ་གྲྭ་ཉིད་དོ་
ཞེས་གསུང་བ་ལྟ་བུ། ལུའུ་ཞུན་གྱིས་ཀྱང་རྩོམ་པ་པོ་གསར་རྩོམ་ལ་འཇུག་པའི་
བརྗོད་དོན་རྣམས་ལེགས་པར་ཐོན་དགོས་ན་ཉམས་སུ་མྱོང་དགོས་པ་དང་ཐ་
ནའང་རྒྱུས་ཡོད་པར་བྱ་དགོས་ཏེ། མྱོང་རྒྱུས་ཡོད་དགོས་ཞེས་པ་ནི་མཐོང་
ཐོས་རེག་གསུམ་གྱི་ལམ་ནས་ཉམས་རྟོགས་རྙེད་དགོས་པ་དང་། དངོས་མྱོང་
དགོས་པ་ཞིག་ཡིན་མོད་ཀྱང་མཐའ་གཅིག་ཏུ་དངོས་སུ་མྱོང་དགོས་པར་ཡང་མ་
ངེས་སོ། །ཞེས་པ་དང་། སྐྱེས་སྟོབས་ཀྱི་ཤེས་རབ་ཅན་རྣམས་ཀྱི་ཁ་ཕོ་ཇི་ལྟར་
ཆེ་རུང་མཐར་གཏུགས་ན་ཁུངས་ལུང་མེད་པའི་སྟོང་གཏམ་རྟོག་བཟོ་བྱེད་མི་
རུང་ངོ་ཞེས་རྩོམ་པ་པོ་གཞོན་གསར་རྣམས་ལ་ལྷག་བསམ་རྣམ་དག་གིས་བསླབ་
བྱ་གནང་སྟེ། སྤྱི་ཚོགས་འཚོ་བར་དངོས་མྱོང་དགོས་པར་ནན་གྱིས་གདམས་
པ་ལྟ་བུའོ། །
1935ལོ་ནས1940ལོའི་བར་གྱི་ནོ་པེར་གྱི་རྩོམ་རིག་བྱ་དགའ་ཐོབ་པའི་
རྩོམ་པ་པོ་བརྒྱ་ཆའི་སུམ་ཅུའི་ལོ་རྒྱུས་རྣམས་ཁོང་ཚོ་ཆུང་བའི་དུས་སུ་བཟའ་
མིའི་འཚོ་བ་སྡུག་པ་ ( ཕ་མ་འདས་པ་དང་ཁྱིམ་རྒྱུད་ཆད་པའམ་དཀའ་ངལ་མྱངས་པ་བཅས་）
དེའང་ནོ་པེར་གྱི་ཚན་རིག་གི་བྱ་དགའ་ཐོབ་མཁན་གྱི་ཚན་རིག་པ་རྣམས་ཀྱི་ལོ་
རྒྱུས་དང་བསྡུར་ན་ཚན་རིག་པ་ཚོའི་འཚོ་བའི་དཀའ་ངལ་དེ་འདྲ་མྱངས་མེད་
སྐད། གནས་ཚུལ་ཁྱད་པར་པ་དེ་དག་གི་རང་བཞིན་ལ་ཚན་རིག་དང་མཐུན་
ཞིང་གནད་དུ་འཁེལ་བའི་དཔྱད་པ་ཞིག་བཏང་ན། རྩོམ་པ་པོ་རྣམས་ནི་སྤྱི་
ཚོགས་འཚོ་བའི་བདེ་སྡུག་དང་མི་ཚེའི་སྐྱིད་སྡུག་ཉམས་སུ་མྱོང་མཁན་ཡིན་ལ་
330



སྐྱིད་སྡུག་དེ་དག་མཚོན་མཁན་ཡང་ཡིན་པས་མྱོང་བ་མེད་པའི་བརྗོད་པ་ཡོད་མི་
སྲིད་པ་ལྟར་རྩོམ་པ་པོ་རྣམས་ཀྱིས་སྤྱི་ཚོགས་འཚོ་བའི་སྐྱིད་སྡུག་ཉམས་སུ་མ་
མྱངས་ན་མི་སེམས་འགུགས་པའི་གཏམ་གྱི་བརྗོད་པ་གང་ནས་ཐོན། བརྗོད་
བྱ་སྤྱི་ཚོགས་འཚོ་བའི་རང་བཞིན་ནས་མི་གཤིས་ཀྱི་རང་བཞིན་གྲུབ་པ་དང་།
ཡུལ་ཅན་རྩོམ་པ་པོའི་སྐྱིད་སྡུག་གི་རང་བཞིན་ནི་ཡུལ་སྤྱི་ཚོགས་འཚོ་བའི་བདེ་
སྐྱིད་དང་སྡུག་བསྔལ་གྱི་རང་བཞིན་ནས་གྲུབ་ཅིང་ཐོན་པས་ལས་དབང་བདེ་
སྡུག་གི་འཚོ་བའི་བགྲོད་ལམ་སྡུག་བསྔལ་དང་ཀྱག་ཀྱོག་དང་འགྱུར་ལྡོག་ཆེ་བའི་
མི་ཚེའི་སྐྱིད་སྡུག་གི་ཟློས་གར་ཅི་རྙེད་ཅིག་མྱངས་པའི་འཚོ་བའི་ཉམས་རྟོགས་ནི་
རྩོམ་ པ་ པོ་ གསར་རྩོམ་ལ་འཇུག་ པའི་བརྗོད་བྱའི་འབྱུང་ཁུངས་ དངོས་ ཡིན།
བློ་གྲོས་ཀྱི་སྙིང་སྟོབས་ལྡན་པའི་སྐྱེས་བུ་ཞིག་ལ་མཚོན་ན་འཚོ་བའི་སྡུག་བསྔལ་
གྱི་བྱ་བ་དེ་ངན་པ་ཞིག་མ་ཡིན་ཏེ་འཚོ་བའི་སྡུག་བསྔལ་ཉམས་སུ་བླངས་པའི་
ལག་ལེན་གྱི་ཉམས་རྟོགས་ལས་རྩོམ་པ་པོ་རང་གི་ནང་སེམས་ཀྱི་ཆགས་སྡང་དང་
བདེ་སྡུག་གི་སེམས་ཤུགས་དྲག་ཏུ་སྐྱེས་ཤིང་སྦྱོང་བ་དང་འཇིག་རྟེན་འཁོར་བའི་
རླབས་ཕྲེང་གི་ཞིང་ནས་བྱིང་གཡེང་ཅི་རིགས་མྱོང་བ་ལས་འཁོར་བའི་སྙིང་་
བཅུད་དམ་མི་ཚེའི་སྙིང་པོ་ལ་དངོས་རྟོགས་ཀྱི་བདེན་པ་རྙེད་པར་ཕུན་སུམ་
ཚོགས་པའི་མཐུན་རྐྱེན་སྐྲུན་ངེས་ཏེ། གལ་སྲིད་སྙན་གྲགས་ཅན་གྱི་རྩོམ་རིག་
པ་ཆེན་པོ་ཚའོ་ཞུའེ་ཆིན་ཁོང་ཉིད་ལུས་ལ་རིན་ཆེན་དར་གོས་དང་ཁ་ལ་བདུད་
རྩིའི་ཟས་མཆོག་ཟ་བའི་འཇིག་རྟེན་ན་མངོན་པར་མཐོ་བའི་ཕུན་ཚོགས་ཀྱི་
ལོངས་སྤྱོད་ལ་རོལ་ཞིང་འཚོ་བའི་གནས་ལས་བཟའ་མི་རྣམས་ལ་འབྲས་བུའི་
བཏུང་བ་ཙམ་ལས་ ཤ་ཆང་གི་རྒྱུན་ཆད་པའི་འུ་ཐུག་དཀའ་ངལ་གྱི་འཚོ་བའི་
སྡུག་བསྔལ་མ་མྱངས་ན་བཀས་བཀོད་རྒྱུད་འཛིན་གྱི་ཁྱིམ་རྒྱུད་ཆེན་པོ་ཞིག་གློ་
བུར་ཉིད་ལ་ཁང་ཆེན་ཉིལ་བ་ལྟར་སུས་ཀྱང་ཟློག་ཏུ་མེད་པའི་ཉམས་རྒུད་ཤར་
བའི་སྡུག་བསྔལ་དང་སྐྱོ་སྣང་གི་ཚུལ་ལ་དངོས་མྱོང་གི་ཉམས་རྟོགས་རྣལ་མ་དེ་
འདྲ་སྐྱེས་ག་ལ་སྲིད།
རྩོམ་པ་པོ་ཞིག་ལ་མཚོན་ན། འཚོ་བའི་ཉམས་མྱོང་ཕུན་ཚོགས་དགོས་
331



པ་ མ་ ཟད་ རང་ ལ་ འཚོ་ བ་ དངོས་ ཀྱི་ ལག་ལེན་ གྱི་ ཉམས་རྟོགས་ དགོས་ ཏེ།
མཐོང་ཐོས་ཀྱི་རྟོག་སྣང་ཙམ་གྱིས་གསར་རྩོམ་ལ་འཇུག་པའི་ཀུན་རྟོག་གི་སེམས་
སྐྱེད་དཀའ་བར་ངེས། འཚོ་བ་ལ་མཐོང་ཐོས་རེག་གསུམ་གྱི་ངེས་ཤེས་རྙེད་
པའི་རྟོགས་པ་དེས་གསར་རྩོམ་ལ་འཇུག་པའི་སྙིང་སྟོབས་དང་མཛེས་རྟོག་གི་
འདུ་ཤེས་ཤུགས་དྲག་ཏུ་སྐྱེད་པར་གོར་མ་ཆག འཇིག་རྟེན་གཏམ་དཔེ་ལ།
རང་ལ་བབ་བཞིན་ཞིག་དགོས་པ་ལས་གཞན་གྱིས་བསླབས་བཞིན་གྱིས་གོ་མི་
ཆོད་ཅེས་པ་ལྟ་བུ། རྩོམ་པ་པོ་རང་ལ་འཚོ་བ་དངོས་ཀྱི་ལག་ལེན་དང་ཉམས་
མྱོང་ལས་རྟོགས་པ་ངོ་མ་ཞིག་སྐྱེ་དགོས་པ་དང༌། ཕྱི་དངོས་པོའི་འཚོ་བའི་
སྣང་ཚུལ་སྣ་ཚོགས་ལ་རང་གི་བློ་དང་རིག་པས་རྣམ་པར་རྟོག་ཅིང་དཔྱོད་པའི་
རྣམ་རིག་གི་སྟོབས་ཐུན་མོང་མ་ཡིན་པ་དེ་མཛེས་སྣང་གི་རིག་པ་ཅན་ལ་སྒྱུ་རྩལ་
གྱི་འདུ་ཤེས་སམ་སྒྱུ་རྩལ་གྱི་རྣམ་རིག་སྐྱེས་པར་བརྗོད། ཧེ་གོར་གྱིས་དངོས་
ཡོད་དང་དེའི་ངང་ཚུལ་ལ་དབང་མངའ་བའི་རང་གཤིས་ཀྱི་རྣམ་རིག་ཅིག་་
དགོས་པ་ནི་གསར་རྩོམ་ལ་འཇུག་པའི་ཐོག་མའི་བདག་རྐྱེན་ནམ་རང་རྒྱུད་ཀྱི་
རིག་སྟོབས་ཏེ་དེ་ནི་དབང་ཤེས་ཀྱི་ཁམས་སོ་སོའི་རྣམ་པར་ཤེས་པས་དུས་དང་
རྣམ་པ་ཀུན་ཏུ་ཕྱི་དངོས་པོའི་རྣམ་པ་མཐའ་དག་ནང་སེམས་ཀྱི་ཤེས་པའི་སྣང་
རྣམ་དུ་བཀོད་དེ་ཕྱི་འཇིག་རྟེན་གྱི་སྣང་ཚུལ་མཐའ་ད་ག་ནང་སེམས་ཀྱི་རྣམ་པར་
ཤེས་ པའི་ མེ་ ལོང་ དུ་ མངོན་ པར་ སྣང་ ཞིང་ འཆར་ བར་ འགོད་ དགོས།
《མཛེས་རྩལ་རིག་པའི་»སྐབས་དང་པོའི་ས་བཅད་གསུམ་པའི་སྒྱུ་རྩལ་པ་ཞེས་
པའི་དོན་ཚན་དུ་སྒྱུ་རྩལ་པར་རྣམ་དཔྱོད་ཀྱི་རིག་པ་་དེ་མཚུངས་ཤིག་འཛོམས་
དགོས་པར་ནན་གྱིས་གདམས་པ་ལྟ་བུ། པཱར་ཀྲ་ཁོས་ཀྱང་རྩོམ་རིག་པས་ཐུན་
མོང་མ་ཡིན་པའི་སྨྱུག་རྩལ་ལ་བརྟེན་ནས། འབུ་ཨ་ར་བཞིན་ཕྱོགས་བཞིར་ལྟ་
བའི་མིག་ཡངས་པ་དང་ཁྱི་ལྟར་དྲི་ཚོར་གྱི་སྣ་ཤེས་རྣོ་བ་དང་ཨ་བྲ་ལྟར་ཐོས་པ་རྣ་
ཤེས་ཚ་བས་ཉེ་འཁོར་གྱི་དངོས་པོ་ཡོད་དོ་ ཅོག་མཐོང་ཐོས་ རེག་གསུམ་གྱི་སྒོ་
ནས་ཡིད་ཀྱི་ཡུལ་དུ་མངོན་པར་བསྒྱུར་དགོས་(1)ཞེས་གསོན་ཉམས་ལྡན་པའི་
དཔེ་རུ་བསྟན་པ་ལྟ་བུའོ། ། ཡུལ་ཅན་རྩོམ་པ་པོས་ཚོར་ཤེས་ཀྱི་རྣམ་རིག་ཚ་
332



བར་བརྟེན་ནས་ཕྱིའི་འཇིག་རྟེན་གྱི་སྣང་ཚུལ་མཐའ་དག་ནང་སེམས་ཀྱི་ཡུལ་དུ་
སྣང་ཞིང་། དེ་ལས་བྱུང་བའི་བདེ་སྡུག་གི་ཚོར་བ་སྣ་ཚོགས་ཉམས་སུ་མྱངས་
ཏེ་ ཆགས་ པ་ དང༌ སྡང་ བའི་ སེམས་ བྱུང༌ སྣ་ ཚོགས་ སྐྱེས་ པར་ སློང་ བ་ དང༌།
སེམས་བྱུང་དེ་དག་གིས་བསླངས་ པའི་བརྗོད་པར་འདོད་ པའི་སེམས་ཤུགས་
དྲག་ཏུ་བསྐྱེད་པས་ཕྱི་དངོས་པོ་ནང་སེམས་སུ་སྣང་བ་དང་ཆགས་པ་དང་སྡང་
བའི་རང་གི་སྣང་ཡུལ་དུ་གྱུར་བའི་འཇིག་རྟེན་དེ་སླར་ཡང་མཐོང་ཐོས་ཀྱི་ཡུལ་
དུ་མངོན་པར་མཚོན་པའི་གསར་རྩོམ་གྱི་རིག་པའི་ལས་ལ་རྩོལ་ཞིང་འབད་
དོ། །དེ་ཡང་ཕྱི་དངོས་པོའི་འཇིག་རྟེན་རང་གི་སྣང་ཡུལ་དུ་སྣང་བའི་ཡུལ་ཅན་
རྩོམ་པ་པོའི་རྣམ་རིག་གི་དབང་ཤེས་ཇི་ལྟར་རྣོ་ཞིང་གསལ་བ་དང་ཤུགས་དྲག་
ཏུ་མངའ་ན་དེ་བཞིན་དུ་རང་གཤིས་ཀྱི་ཐུན་མོང་མ་ཡིན་པའི་ཁྱད་ཆོས་མངོན་
གསལ་དུ་ཐོན་པ་དང་སྒྱུ་རྩལ་གསར་སྐྲུན་གྱི་རིག་པའི་སྟོབས་དེ་བས་མངོན་
གསལ་དུ་ཐོན་པར་ངེས། །
རྩོམ་པ་པོར་འཇིག་རྟེན་འཚོ་བའི་ཉམས་མྱོང་ལས་ཐུན་མོང་འཇིག་རྟེན་
འཚོ་བའི་ཤེས་བྱ་རྒྱ་ཆེ་ཞིང་གཏིང་ཟབ་ཏུ་སྐྱེད་པ་མ་ཟད་ཕུན་སུམ་ཚོགས་པར་
ཐོན་པ་ནི་རྩོམ་རིག་གསར་རྩོམ་གྱི་ལས་ལ་འཇུག་པ་དང་དེའང་ཡིད་བཞིན་དུ་
འགྲུབ་བྱེད་ཀྱི་ཕུན་སུམ་ཚོགས་པའི་རྒྱུ་དངོས་སོ། །
གཉིས་པ། བསམ་པ་དང་ལྟ་བ་ཟབ་བརླིང་ལྡན་པ།
བསམ་བློ་པ་རླབས་ཆེན་ཞིག་ཡིན་ན་རྩོམ་རིག་པ་རླབས་ཆེན་ཞིག་ཡིན་པ་
མ་ངེས་ཀྱང༌། རྩོམ་རིག་པ་རླབས་ཆེན་ཞིག་ཡིན་ན་བསམ་བློ་པ་རླབས་ཆེན་
ཞིག་ཡིན་པར་སུས་ཀྱང་བསྙོན་དུ་མེད། རྗེས་དཔག་རིག་པའི་འོད་སྣང་འབར་བ་
ཡིས་འཇིག་རྟེན་འཚོ་བའི་ངོ་བོ་དང་ལོ་རྒྱུས་ཀྱི་འཕེལ་ཕྱོགས་ལ་རྒྱ་ཆེར་ལྟ་བའི་
མིག་ཡངས་ཤིང་ཟབ་པ་དང་ཕྲ་རགས་ཀྱི་གནས་ཀུན་ལ་གཞལ་བའི་རྣམ་དཔྱོད་
333



ཀྱི་རིག་པའི་མཐུ་རྩལ་མངོན་པར་རྒྱས་པ་དང་ལུགས་མཐུན་གྱི་ལྟ་སྤྱོད་ལ་ནང་
བྱན་ཆུད་པའི་སྒོ་ནས་འཇིག་རྟེན་འཚོ་བའི་སྙིང་པོ་དང་མི་ཚེའི་བདེན་དོན་ལ་
དཀའ་སྤྱད་སྡུག་རུས་ངང་འཚོལ་ཞིབ་གཏིང་དཔག་བྱས་ཏེ་སྐྱེས་བུ་དག་གི་ནང་
སེམས་ཀྱི་མཛེས་སྡུག་ལྡན་པའི་ཕུགས་འདུན་དང་། བླ་ན་མེད་པའི་སྙིང་
སྟོབས། དམིགས་སུ་འཛིན་པའི་ཆགས་ སྡང་ལ་སོགས་པའི་ སེམས་བྱུང་སྣ་
ཚོགས་ཀྱིས་དུས་དང་རྣམ་པ་ཀུན་ཏུ་གཡོ་ཞིང་རྒྱུ་བའི་ནང་སེམས་ཀྱི་འཇིག་རྟེན་
དང་ཕྱི་དངོས་པོའི་འཚོ་བའི་སྣང་ཚུལ་མཐའ་དག་མངོན་པར་མཚོན་འདོད་ཀྱི་
བློ་ཀུན་ནས་སློང་བར་བརྟེན། བསམ་པ་དང་ལྟ་བ་ཟབ་བརླིང་གིས་གསར་
རྩོམ་ལ་བློ་རིག་གི་མཐུ་ནུས་གསར་བ་མངོན་པར་འདོན་ནུས་ཏེ།
གཅིག
བསམ་བློ་ནི་འཇིག་རྟེན་འཚོ་བའི་ཉམས་
ལེན་གྱི་ལམ་སྟོན་སྒྲོན་མེ་ཡིན།
མཐའ་ཡས་སྤྱི་ཚོགས་འཚོ་བའི་རྒྱ་མཚོའི་ཕ་རོལ་ཏུ་སོན་འདོད་པའི་རྩོམ་
པ་པོ་ལ་མཚོན་ན། རྣམ་དཔྱོད་ཀྱི་རིག་པ་གསལ་ཞིང་བློ་གྲོས་ཀྱི་མཐུ་སྟོབས་
ཆེ་བ་ནི་སྤྱི་ཚོགས་འཚོ་བའི་ཕ་རོལ་ཏུ་སོན་པའི་ཐབས་ཤེས་མཆོག་ཏུ་གྱུར་པ་
ཞིག་ཡིན།
དངོས་ཡོད་འཇིག་རྟེན་འཚོ་བའི་སྣང་ཚུལ་སྣ་ཚོགས་སྐྱེ་འཇིག་གི་ཟློས་
གར་ནམ་མཁའི་སྐར་མདའ་ལྟར་སྣང་བའི་ཚུལ་དེ་དག་རྣམ་དཔྱོད་ཀྱི་རིག་པའི་
གློག་ཞགས་ཕྲ་མོས་སྐད་ཅིག་ཉིད་ལ་འཛིན་མཁས་པ་མ་ཟད་དེ་དག་ལ་རིག་པ་
ཕྲ་མོས་རྟོག་དཔྱོད་ཀྱིས་ཡིད་སེམས་སུ་སྣང་བ་དང་སྣང་ཚུལ་དེ་དག་འབྱུང་བའི་
རྒྱུ་དང་རྐྱེན་ཕྲ་མོའི་རང་བཞིན་དང་ཁྱད་ཆོས་དང་ཕན་ཚུན་གྱི་འབྲེལ་བ་སོགས་
ལ་ངེས་ཤེས་རྙེད་པར་བརྟེན་འདས་མ་འོངས་ད་ལྟའི་གནས་ཚུལ་ལ་རྗེས་དཔག་
གི་རིགས་པས་ཡང་དག་བསྒྲུབས་ཏེ་རྙོག་འཛིང་ཇི་སྙེད་པའི་སྤྱི་ཚོགས་འཚོ་བའི་
334



སྣང་ཚུལ་སྣ་ཚོགས་ཀྱི་གསེང་ནས་བརྗོད་འདོད་ཀྱི་བྱ་བའི་རང་བཞིན་དང་ངོ་བོ་
མ་ནོར་བར་དངོས་པོ་སོ་སོའི་རྣམ་པའི་རང་མཚན་བྱེ་བྲག་ཏུ་མཚོན་ཐུབ་པར་
མཁས་དགོས་སོ། །
རྩོམ་རིག་པ་རྣམས་ལ་སྣང་ཚུལ་ཙམ་ལས་ངོ་བོ་དང་རང་བཞིན་ཁྱད་ཆོས་
སོགས་རྟོགས་ཐུབ་ པའི་རྣམ་དཔྱོད་ཀྱི་རིག་པ་རྣོ་ཞིང་གསལ་བོ་ལྡན་དགོས།
སྙན་ངག་སྨྲ་བ་ཞོ་ལེ་ལ་གསར་བརྗེའི་མ་འོངས་ལུང་བསྟན་པ་ཞེས་བསྔགས་
བརྗོད་ཀྱི་མེ་ཏོག་འབུལ་བ་དང་། ཏེ་གུན་སི་ལ་དུས་རབས་ཀྱི་དཔའ་པོ་ཞེས་
བསྟོད་པ་དང༌། ཡི་ཕུ་སིན་ལ་བུད་མེད་བཅིངས་འགྲོལ་སྨྲ་བའི་ཕོ་ཉར་་་་་
བསྔགས་པ་དང༌། སྒྱུ་རྩལ་པ་དང་བསམ་བློ་བའི་མཚན་སྙན་ ཅིག་ཅར་དུ་
གསོལ་བའི་ལེ་ཧྥུ་ཐོར་སི་ཐེས་བརྩམས་པའི་རྩོམ་རིག་བསྟན་བཅོས་ལ་ཨུ་རུ་སིའི་
གསར་བརྗེ་ཡི་མེ་ལོང་ཞེས་བསྔགས་བརྗོད་ཀྱི་མེ་ཏོག་གཏོར་བ་དང༌། ཧེ་ཉན་
ལ་འཇར་པན་རྒྱལ་ཁབ་ཀྱི་ཁྱད་དུ་འཕགས་པའི་སྙན་ངག་མཁན་ཞེས་བསྟོད་
བསྔགས་བྱས་པ་ལྟ་བུའོ། །
འཇིག་རྟེན་འཚོ་བའི་བྱུང་འཕེལ་གྱི་ལོ་རྒྱུས་དང་ངོ་བོ། ཁྱད་ཆོས་ཀྱི་
སྣང་ཚུལ་སྣ་ཚོགས་ཀྱི་རྣམ་པའི་གསོག་གསོབ་ཀྱི་སྦུབས་རྒྱ་ལས་རྣམ་པར་གྲོལ་
བའི་རྣམ་དཔྱོད་ཀྱི་བློ་རིག་ཟབ་བརླིང་དུ་མངའ་བའི་རྩོམ་རིག་སྨྲ་བ་རྣམས་ཀྱིས་
འཚོ་བ་དངོས་ཉམས་སུ་བླངས་ནས་བསྲེག་བཅད་བརྡར་གསུམ་གྱི་ཐབས་སྤྱད་
ནས་འཇིག་རྟེན་འཚོ་བའི་སྙིང་བཅུད་དྭངས་མའི་བདུད་རྩི་འཚོལ་ཞིང་དཔྱོད་
པར་བརྩོན་འགྲུས་ཀྱི་གོ་ཆ་བཙན་པོ་ལྷུར་ལེན་ནོ། །
གཉིས།
བསམ་བློ་ནི་འཇིག་རྟེན་འཚོ་བར་གདེང་འཇོག་
བྱེད་པའི་ཕྱོགས་སྟོན་གྱི་འཁོར་ལོ་ཡིན།
རྩོམ་པ་པོ་རྣམས་ལ་མཚོན་ན་གསར་རྩོམ་དུ་སྤྱིར་བརྗོད་འདོད་ཀྱི་དོན་ག་
335



གེ་མོ་ཞིག་གམ་བསམ་འདུན་གྱི་ལྟ་བ་ཞིག་མངོན་པར་མཚོན་དགོས་པ་དམིགས་
ཡུལ་ཡིན་ཏེ། དཔེར་ན་རྗེ་བཙུན་མི་ལ་རས་པའི་རྣམ་ཐར་ལས་འཇིག་རྟེན་
འཁོར་བའི་སྡུག་བསྔལ་མཚོན་པ་དང༌། ཞོ་ལེ་ཡི་སྙན་རྩོམ་གྱིས་འཇིག་རྟེན་ལ་
ལེགས་བཅོས་ཀྱི་འདུན་པ་ མངོན་ པར་བརྗོད་པ་དང༌། མའོ་ལེ་ཨེ་ཡིས་མི་
རྣམས་ཀྱི་གོམས་གཤིས་ངན་པའི་ཤུགས་ལ་སྒྱུར་བཅོས་ཀྱི་ཕུགས་བསམ་སྤྲོ་བའི་
ཟློས་གར་དུ་སྦྱར་ནས་མངོན་པར་མཚོན་པ་ལྟ་བུའོ། ། །
གསར་རྩོམ་ལ་འཇུག་པའི་ཀུན་སློང་གི་དམིགས་འདུན་དང་བསམ་སྦྱོར་
གྱི་ལྟ་བ་ཡང་དག་པར་ལྡན་དགོས་ཏེ། གསར་རྩོམ་ལ་འཇུག་པའི་ཀུན་སློང་
རྣམ་དག་སྐྱེས་པར་གཟབ་ནན་བྱ་དགོས་ཏེ་ཧྥ་རན་སུའི་ཝེ་ཁོ་ཐོ • ཡེའུ་གོ་ཡིས་
དབུལ་ཕོངས་ཀྱིས་སྐྱེ་བོ་རྣམས་ཉམ་ཐག་པའི་གནས་སུ་འཇུག་པ་དང་ལྟོགས་
བཀྲེས་ཀྱིས་བུད་མེད་རྣམས་ཚུལ་མིན་ལུས་འཆལ་མའི་གནས་སུ་སྐྱེལ་བ་དང་།
མུན་ནག་གདུག་རྩུབ་ཀྱིས་བྱིས་པ་རྣམས་བྱིས་བྲན་རིད་ནག་ཏུ་གྱུར་བའི་འཇིག་
རྟེན་མི་ཡུལ་གྱི་ཉམས་རྒུད་སྐྱོ་སྣང་གི་ཚུལ་དེ་དག་བརྗོད་བྱའི་ཡུལ་དུ་བཟུང་སྟེ་
ཆགས་སྡང་གི་སེམས་ཤུགས་དྲག་ཏུ་འབར་བཞིན་《སྡུག་བསྔལ་བའི་འཇིག་
རྟེན་》ཞེས་པའི་འཛམ་གླིང་ན་མཚན་སྙན་གྲགས་ཆེ་བའི་སྒྲུང་རིང་བརྩམས་པ་
ལྟ་བུའོ། །
རྩོམ་པ་པོས་བསམ་བློ་དང་མཛེས་རྟོག་གི་ལྟ་བ་ལ་བརྟེན་ནས་སྤྱི་ཚོགས་
འཚོ་བའི་ཉམས་ལེན་ལས་བརྗོད་བྱ་འདེམས་འཛིན་དང༌། འཚོ་བའི་སྣང་
ཚུལ་སྣ་ཚོགས་ལ་གདེང་འཇོག་དང་མཐའ་དཔྱོད་བྱེད་ཅིང་དེར་ཁ་ལོ་ཡང་བྱེད་
དོ། ། དེ་མིན་བླང་བྱ་དང་དོར་བྱ། དགག་བྱ་དང་བསྟོད་བྱའི་དབྱེ་བ་རྣམ་
པར་འབྱེད་པ་དང་། མངོན་པར་མཐོ་བའི་མཛེས་པ་ནི་སྡེ་དང་། ཅི་ཞིག་ལ་
འོད་ཟེར་དང་ལྡན་པ། སྐྱོ་སྡུག་དང་ཉམས་རྒུའི་རང་བཞིན་ཅི་ཡིན་པ་དང་།
མ་རུང་ཐ་ཤལ་བའི་ནག་ཕྱོགས་ཅི་ཞིག་ལ་ཟེར་བ་སོགས་ཀྱི་དབྱེ་བ་རྣམ་པར་
འབྱེད་དོ། ། དེ་མིན་ཡང་བསྟན་བཅོས་ཀྱི་བསམ་པའི་ཕྱོགས་ལྷུང་དང་མཛེས་
རྟོག་གི་ལྟ་བ་དང་འདུ་ཤེས་ལའང་ཤུགས་རྐྱེན་ཐེབས་ངེས། རྩོམ་པ་པོའི་་
336



འཇིག་རྟེན་ལྟ་བ་དང་སྤྱི་ཚོགས་འཚོ་བའི་རིན་ཐང་གི་ལྟ་བ། ཀུན་སྤྱོད་ཀྱི་ལྟ་
བ། དེ་མིན་མཛེས་རྟོག་གི་ལྟ་བ་སོགས་བསྟན་བཅོས་སུ་མངོན་དང་ཤུགས་
བསྟན་གང་རུང་དུ་མངོན་པར་མཚོན་ནོ། །
གསུམ། བསམ་བློ་ནི་ཆགས་སྡང་གི་སེམས་བྱུང་
ལ་ཁ་ལོ་བྱེད་པའི་འདུ་ཤེས་ཡིན།
རྩོམ་རིག་གསར་རྩོམ་ནི་ཆགས་སྡང་གི་སེམས་བྱུང་སྣ་ཚོགས་ཀྱི་ཤུགས་
ཀྱིས་བསླངས་པའི་བསམ་བློ་དང་རིག་པའི་བྱེད་ལས་ཤིག་སྟེ། རྩོམ་པ་པོའི་
ཆགས་སྡང་གི་སེམས་ཤུགས་དྲག་པོས་གསར་རྩོམ་ལ་འཇུག་པའི་ཀུན་རྟོག་གི་
སེམས་སྐྱེས་པར་བསླངས་ཏེ། དེ་ཡང་ཆགས་སྡང་གི་སེམས་དང་ཕྱོགས་ལྷུང་
ངམ་ཞེན་ཆགས་སོགས་ཀྱི་སེམས་བྱུང་སྣ་ཚོགས་ལ་བསམ་བློས་ཁ་ལོ་བྱེད་དགོས་
ཏེ། ཕྱི་འཚོ་བའི་རྐྱེན་སྣ་ཚོགས་ལས་བསླངས་པའི་ནང་སེམས་ཀྱི་ཆགས་སྡང་
གི་འགྱུར་པ་སྣ་ཚོགས་དངོས་རྣམ་བྱེ་བྲག་པའི་སྣང་བརྙན་གྱི་ཚུལ་དུ་མངོན་པར་
མཚོན་པོ་དང༌། སྒྱུ་རྩལ་པས་དེ་ལ་བློ་དང་རིག་པའི་ལས་སྐྱོར་བྱས་ནས་སྒྱུ་
རྩལ་གྱི་རྣམ་པ་གསོན་ཉམས་ལྡན་པའི་རང་མཚན་བྱེ་བྲག་པའི་ཉམས་ཕུན་སུམ་
ཚོགས་པར་བསྐྲུན་ཅིང་སྦྱོར་རོ། ། མདོར་ན་ཆགས་སྡང་གི་སེམས་བྱུང་དྲུག་
པོར་བློ་གྲོས་ཀྱི་རིག་པའི་རྒྱ་མ་བཏབ་ན་སྲབ་མེད་ཀྱི་རྟ་རྒོད་ནང་བཞིན་གཡང་
རོང་དུ་ལྟུང་ཉེན་ཆེ་ཞིང་བསམ་བཞིན་དུ་མི་འགྲུབ་པས་རིགས་པའི་གཞུང་་
ལུགས་ངེས་ཅན་གྱི་ལམ་དུ་སྦྱོར་དགོས་པ་ཧ་ཅང་གལ་ཆེའོ། ། ཆགས་སྡང་
གི་སེམས་ཤུགས་དྲག་པོ་རྩོམ་རིག་གསར་རྩོམ་གྱི་རྣམ་གཞག་དང་ཆོས་ཉིད་དང་
མཐུན་པར་སྦྱོར་ཞིང་དེར་ཁ་ལོ་བྱེད་པ་ཤིན་ཏུ་གལ་ཆེའོ། ། བསམ་བློ་དང་
ཆགས་སྡང་གཉིས་སྙོམས་འཇུག་ ཏུ་ གནས་ ཤིང་ཕན་ཚུན་རམ་འདེགས་དང་
མཐུན་རྐྱེན་འདོན་བཞིན་རྩོམ་རིག་གསར་རྩོམ་དུ་འོ་ཆུ་ལྟར་དབྱེར་མེད་དུ་་
337



འདྲེས་པར་སྤེལ་དགོས།
གསུམ་པ། སྒྱུ་རྩལ་མཚོན་སྟངས་ཀྱི་ཐབས་
ཤེས་ལ་ནང་བྱན་ཚུད་པ།
རྩོམ་རིག་གསར་རྩོམ་ནི་ཐུན་མོང་མ་ཡིན་པའི་རིག་པའི་ལས་ཀ་ཞིག་སྟེ་
ལས་ཀའི་གོ་རིམ་ནི་ ཐོག་མར་རྩོམ་པ་པོས་སྤྱི་ ཚོགས་ འཚོ་ བའི་ སྣང་ཚུལ་ སྣ་་་
ཚོགས་དབང་ཤེས་ཀྱིས་ཚོར་ཞིང་སྣང་སྟེ་ཡིད་ཀྱི་རྣམ་པར་ཤེས་པས་རྟོགས་་
དགོས་པ་དང་། ལག་ལེན་དངོས་ཀྱི་ཉམས་མྱོང་ལ་བརྟེན་ནས་རྟོགས་པ་དེ་
དག་བསམ་བློ་དང་ལྟ་བའི་འདུ་ཤེས་སུ་གྲུབ་ཅིང་མཐར་དེ་དག་ཀྱང་ངག་གི་
རྣམ་པར་རིག་བྱེད་ལ་བརྟེན་ནས་ཕ་རོལ་ཀློག་མཁན་རྣམས་ལ་མིང་དང་ཚིག་གི་
ལམ་ནས་སྒྱུ་རྩལ་སྣང་བརྙན་གསོན་ཉམས་ལྡན་པར་བསྐྲུན་ཅིང་སྣང་ངོ༌། །
མར་ཁེ་སིས་རང་བྱུང་ཁམས་ཆེན་པོ་མི་གཤིས་ཀྱི་རང་བཞིན་དུ་སྒྱུར་བའི་རིག་
པའི་སྟོབས་ཤུགས་དེ་ཡང་སླར་ཡུལ་གྱི་དངོས་རྣམ་དུ་སྦྱོར་བའི་ལག་ལེན་ལས་
མཛེས་རྟོག་གི་ཡིད་ཀྱི་འཇིག་རྟེན་དུ་བསྐྲུན་པའི་རིག་པའི་ལས་ཀ་དེ་རྩོམ་རིག་
གསར་རྩོམ་གྱི་གོ་རིམ་དུ་ཡོངས་སུ་སྤེལ་ཏོ། རྩོམ་པ་པོས་རང་སྣང་དུ་གྱུར་
བའི་སྤྱི་ཚོགས་འཚོ་བའི་ཉམས་རྟོགས་སྣ་ཚོགས་རྩོམ་རིག་བསྟན་བཅོས་ཀྱི་རྣམ་
པར་བཀོད་ཅིང་བསྐྲུན་པའི་དངོས་རྣམ་བྱེ་བྲག་པའི་རང་མཚན་ཅན་གྱི་སྣང་
བརྙན་། སོན་ཉམས་ལྡན་པར་སྐྲུན་པར་སྒྱུ་རྩལ་གྱི་མཚོན་ཐབས་ངེས་ཅན་ཞིག་
ལ་བརྟེན་དགོས་པ་ནི་སྒྱུ་རྩལ་གསར་སྐྲུན་གྱི་ཆོས་ཉིད་དོ། ། ནང་སེམས་ཀྱི་
འཇིག་རྟེན་ཕྱི་དངོས་པོའི་གཟུགས་སུ་སྦྱོར་ཞིང་མཚོན་པར་སྒྱུ་རྩལ་གསར་སྐྲུན་
གྱི་ཐབས་དང་རྩལ་སྣ་ཚོགས་ལ་རྟེན་དགོས་པ་མ་ཟད་ཐབས་རྩལ་དེ་དག་གི་
བཀོལ་སྤྱོད་ལ་ནང་བྱན་ཚུད་དགོས་པ་ཧ་ཅང་གལ་ཆེ་བའི་གནད་དུ་མཐོང་།
མཛེས་པར་བརྟག་བྱའི་ཡུལ་གྱི་རྩོམ་རིག་བསྟན་བཅོས་ཀྱིས་ཀློག་པ་པོར་བརྟག་
338



བྱ་རྩོམ་པ་པོའི་བསམ་འདུན་དང་རིག་པའི་རྩལ་དང་། རང་གཤིས་དང་ངང་
རྒྱུད་སོགས་ཚིག་ཉམས་སུ་སྣང་བའི་སྒོ་ནས་རྟོག་པར་མཚམས་སྦྱོར་བྱེད་དགོས།
རྩོམ་པ་པོར་མཚོན་ན་འཚོ་བའི་ཉམས་མྱོང་ཕུན་སུམ་ཚོགས་ཤིང་སྣང་བརྙན་
བསམ་གཞིགས་ཀྱི་འཆར་སྒོ་རྒོད་པ་དང་རྣམ་རིག་གསལ་ཞིང་ཆགས་སྡང་གི་
སེམས་ཤུགས་དྲག་པར་ཐོན་པ་དེ་བས་ཀྱང་གལ་ཆེ་བ་ཞིག་མེད་དོ། ། དེ་
དག་ནི་སྒྱུ་རྩལ་སྣང་བརྙན་ཕུན་སུམ་ཚོགས་ཤིང་གསོན་ཉམས་ལྡན་པར་སྐྲུན་
པའི་བརྗོད་བྱ་དོན་དང་སྒྱུ་རྩལ་གྱི་ཐབས་ཤེས་ཐུན་མོང་མ་ཡིན་པ་ཞིག་ཡིན།
ཨ་མེ་རུ་ཀའི་མཐའ་དཔྱོད་གསར་མ་བའི་མཐའ་དཔྱོད་པ་མཱ་ཞོ་ལན་གྱིས་བརྗོད་
བྱའི་ནང་དོན་(ཉམས་མྱོང་)དང་བརྗོད་ཟིན་པའི་དོན་(སྒྱུ་རྩལ་གྱི་བསྟན་བཅོས་)བར་
གྱི་ཁྱད་པར་ནི་ ཐབས་ཤེས་ཀྱི་མཐུ་ནུས་ཤིག་གོ་2 ཞེས་ གསུངས་པ་ལྟ་བུས་
བརྗོད་བྱའི་དོན་ཐེག་པར་མཚོན་བྱེད་ཀྱི་ཐབས་དང་རྣམ་པར་བརྟེན་དགོས་
པའི་གནད་རྣམ་པར་གྲོལ་ལོ། །
སྒྱུ་རྩལ་མཚོན་བྱེད་ཀྱི་ཐབས་ཤེས་ཞེས་པ་ནི་རྩོམ་པ་པོས་བརྗོད་པར་
འདོད་པའི་དོན་རྣམས་མཛེས་རྟོག་སྣང་ཡུལ་དུ་གསར་སྐྲུན་བྱེད་སྐབས་མཛེས་
ཤིང་སྡུག་པའི་སྣང་བརྙན་གསར་སྐྲུན་གྱི་དམིགས་འདུན་ཆོས་ཉིད་དང་མཐུན་
པར་སྦྱོར་བའི་ཐབས་དང་ཤེས་རབ་ཀྱི་ནུས་པ་སྤྱི་ལ་ཟེར་རོ། ། གསར་རྩོམ་ལ་
འཇུག་སྐབས་དུས་དང་རྣམ་པ་ཀུན་ཏུ་རྩོམ་པ་པོའི་གསར་རྩོམ་གྱི་དགོས་འདོད་
དང་དམིགས་པ་རྣམས་ངག་གི་རྣམ་པར་རིག་བྱེད་ཀྱི་ཚིག་ལམ་དང་རྩོམ་ལུས་ཀྱི་
སྤྱིའི་བཀོད་སྒྲིག་གམ་མཚོན་བྱེད་ཀྱི་ཐབས་ཤེས་སོགས་ཀྱི་སྦྱོར་བ་སྣ་ཚོགས་ལ་
བརྟེན་ནས་མཛེས་རྟོག་གི་ཆོས་ཉིད་དང་མཐུན་པར་སྦྱོར་རོ། །སྒྱུ་རྩལ་མཚོན་
སྟངས་ཀྱི་ཐབས་ཤེས་ནི་བསྟན་བཅོས་ཀྱི་བརྗོད་བྱའི་དོན་གྱི་ཆ་དང་མཚོན་བྱེད་
རྣམ་པའི་ཆ་གང་ལའང་མ་གཏོགས་ཏེ། དེ་ཡང་དེ་དག་སོ་སོའི་ཆ་དང་དམ་
པོར་འབྲེལ་བ་ཞིག་ཡིན། རྩོམ་པ་པོའི་ཆགས་སྡང་གི་སེམས་དང་དམིགས་
འདུན་སྣ་ཚོགས་ཀྱིས་བརླན་པའི་སྤྱི་ཚོགས་འཚོ་བའི་ཉམས་མྱོང་ནི་རྩོམ་རིག་
བསྟན་བཅོས་ཀྱི་བརྗོད་བྱའི་དངོས་རྒྱུར་བརྗོད་ན། སྒྱུ་རྩལ་མཚོན་སྟངས་ཀྱི་
339



ཐབས་ཤེས་ནི་དེ་དག་མཚམས་སྦྱོར་དང་དངོས་རྣམ་བྱེ་བྲག་པའི་གཟུགས་སུ་
སྐྲུན་པའི་སྒྱུ་རྩལ་གྱི་ཐབས་ཤེས་དངོས་ཡིན། དངོས་རྣམ་བྱེ་བྲག་པའི་སྣང་
བརྙན་གྱི་གཟུགས་རིས་ཀྱིས་བརྗོད་བྱའི་དོན་རྣམས་ཐེག་ཅིང་མངོན་པ་ནི་རྩོམ་
རིག་བསྟན་བཅོས་ཀྱི་རྣམ་པའི་རང་བཞིན་དང་ནུས་པར་བརྗོད་དོ། ། མཚོན་
སྟངས་ཀྱི་ཐབས་ཤེས་ནི་སྒྱུ་རྩལ་གྱི་རྣམ་པ་སྐྲུན་བྱེད་ཀྱི་ཐབས་ཤེས་འབའ་ཞིག་
ཡིན་ཏེ། སྒྱུ་རྩལ་མཚོན་སྟངས་ཀྱི་ཐབས་ཤེས་ལས་བརྗོད་བྱ་དང་མཚོན་བྱེད་
རྣམ་པ་ཟུང་འབྲེལ་དུ་སྦྱོར་ཞིང་བརྗོད་བྱའི་ནང་དོན་རྣམས་མཚོན་བྱེད་རྣམ་
པར་མཚམས་སྦྱོར་བའི་སྒྱུ་རྩལ་གྱི་ཐབས་ཤེས་དངོས་ཡིན།
སྒྱུ་རྩལ་མཚོན་བྱེད་ཀྱི་ཐབས་ཤེས་སུ་ལག་རྩལ་འདུས་ལ་ལག་རྩལ་ཙམ་
ཡང་མ་ཡིན་ཞིང༌། དེར་ལག་རྩལ་འདུས་ཟེར་བའི་རྒྱུ་མཚན་ཡོད་པ་དང་།
ལོ་ རྒྱུས་ སྟེང་ནས་བཤད་ན་སྒྱུ་རྩལ་བྱུང་བ་ཉིད་ནས་ལག་རྩལ་དང་སྒྱུ་ རྩལ།
ཐབས་ཤེས་ཀྱི་རྩལ་ལ་སོགས་པའི་རྩལ་སྣ་ཚོགས་དང་གཅིག་གྱུར་དུ་འབྲེལ་ཡོད།
གནའ་བོའི་ཀི་རུ་སུ་ལ་སྒྱུ་རྩལ་དང་ཐབས་རྩལ་ཞེས་པ་ལ་རྩ་བའི་ཁྱད་པར་མེད་
དེ་ཤིང་བཟོ་དང་རྡོ་བཟོ། ལྕགས་མགོར་དེ་མིན་གཤགས་བཅོས་སྨན་པ་དང་
བཅས་པའི་ལག་རྩལ་པ་རྣམས་ལ་སྒྱུ་རྩལ་བར་བརྗོད་པ་ལྟ་བུའོ། ། སྒྱུ་རྩལ་དང་
རིག་རྩལ་སྦྲགས་མར་དར་བའི་དུས་རབས་སུ་སྒྱུ་རྩལ་བ་ཚོས་རང་ཉིད་བཟོ་རྩལ་
པར་ལྟ་བ་དང་། རང་རེའི་བོད་ལ་མཚོན་ན་སྒྱུ་རྩལ་བཟོ་རིག་པའི་ནང་དུ་
འདུས་པར་གསལ། སྒྱུ་རྩལ་ཞེས་པའི་རིག་པ་འདི་དུས་རབས་བཅུ་བདུན་
པའི་ནང་གསར་དུ་བྱུང། སྒྱུ་རྩལ་དངོས་དང་བཀོལ་སྤྱོད་སྒྱུ་རྩལ་གྱི་དབྱེ་བ་ཕྱེ་
བ་དེ་བས་ཀྱང་འཕྱིས་ཏེ་དུས་རབས་བཅོ་བརྒྱད་པའི་དུས་དཀྱིལ་ཙམ་དུ་བྱུང༌།
སྒྱུ་རྩལ་དང་ལག་རྩལ་གནའ་བོའི་དུས་ཀྱི་མི་རྣམས་ལ་མཚོན་ན་དབྱེར་མེད་དུ་
སྣང་ངོ༌། ། མ་འོངས་པ་ན་དེ་དག་སླར་ཡང་དབྱེར་མེད་གཅིག་གྱུར་དུ་ཡོང་
སྲིད་པར་མཁས་པ་རྣམས་ཀྱིས་བཞེད། མ་འོངས་པའི་དུས་སྐབས་ལ་དངོས་
རྫས་ཡོད་དོ་ཅོག་སྒྱུ་རྩལ་གྱི་རྣམ་པར་བསྒྱུར་པས་མི་རྣམས་ཀྱང་སྒྱུ་རྩལ་མཁན་
དུ་འབྱུང་བར་བཤད། ད་ལྟའི་དངོས་ཡོད་ཀྱི་སྤྱི་ཚོགས་སུ་མངོན་པའི་ལག་
340



རྩལ་སྒྱུ་རྩལ་གྱི་རྣམ་པར་སྒྱུར་བ་དང་སྒྱུ་རྩལ་ཡང་ལག་རྩལ་གྱི་ཚུལ་དུ་སྤྱོད་པའི་
སྲོལ་ལུགས་འདི་ལ་དཔག་ན་མ་འོངས་སྔོན་སྟོན་བྱེད་ཐུབ་པ་དང་གཅིག སྒྱུ་
རྩལ་གྱི་ལག་ལེན་དངོས་ལ་མཚོན་ན་སྒྱུ་རྩལ་གྱི་ཐོན་སྐྱེད་ཐུན་མོང་མིན་པ་ནང་
སེམས་ཀྱི་འགྱུར་བའི་བྱེད་ལས་ཤིག་ཡིན་མོད་ཀྱང་དེའང་དངོས་པོའི་ཐོན་སྐྱེད་
དང་ཕྱི་རོལ་ཡུལ་གྱི་ཆོས་ཉིད་དང་མཐུན་པར་གཞིགས་དགོས་ཏེ། མཛེས་
རྩལ་རིག་པའི་ཆོས་ཉིད་ལྟར་སྒྱུ་རྩལ་གསར་སྐྲུན་གྱི་ལས་ཀ་བྱེད་པ་སྤྱིར་འཇིག་
རྟེན་གྱི་ཐོན་སྐྱེད་སྤེལ་སྟངས་ཀྱི་ཆོས་ཉིད་དང་མཐུན་ཞིང༌། ཆོས་ཉིད་དེས་
དངོས་པོའི་ཐོན་སྐྱེད་ཀྱི་ཁྲོད་ནས་སྒྱུ་རྩལ་གྱི་ རྒྱུ་དང་རྐྱེན་བསྐྲུན་ཅིང་སྒྱུ་རྩལ་
གྱིས་ཐོན་སྐྱེད་ལག་རྩལ་རང་བཞིན་གྱི་མཐུན་རྐྱེན་སྣ་ཚོགས་འདོན་ངེས་སོ། །
སྒྱུ་རྩལ་མཚོན་སྟངས་ཀྱི་ཐབས་ཤེས་དེ་ལག་རྩལ་ཁོ་ན་ཙམ་མ་ཡིན་པར། དེ་
ཐོག་མར་མིའི་རིགས་སྤྱིའི་ཐོན་སྐྱེད་ངལ་རྩོལ་གྱི་ལག་ལེན་སྤྱི་ལས་ཐོན་པའི་ཐུན་
མོང་མ་ཡིན་པའི་བློ་རིག་དང་དངོས་པོའི་ཆོས་ཉིད་དང་མཐུན་པའི་ཐབས་དང་
བྱང་རྩལ་ཞིག་ཡིན། ཐོན་སྐྱེད་ཀྱི་ལག་རྩལ་ལས་མཛེས་རྟོག་གི་རྩལ་དང་ནུས་
པ་ཐོན་པ་དང་། ཐོན་སྐྱེད་ཁྲོད་དུ་ལག་རྩལ་བཀོལ་སྤྱོད་ཀྱི་ལག་ལེན་དངོས་
ལས་མཛེས་རྟོག་གི་རྩལ་དང་རིག་པ་གྲུབ་ཅིང་བྱུང་ངོ༌། །རྗེས་ནས་སྒྱུ་རྩལ་ནི་
མཛེས་རྟོག་གི་དམིགས་པ་ངེས་ཅན་ཞིག་གཞིར་བཟུང་ནས་སྒྱུ་རྩལ་གསར་སྐྲུན་
གྱི་ཐོན་སྐྱེད་སྤེལ་བར་ཐབས་དང་ཤེས་རབ་ཀྱི་རྩལ་སྣ་ཚོགས་འདོན་པའི་མཛེས་
རྟོག་གསར་སྐྲུན་ལ་ཞབས་འདེགས་ཞུ་བའི་མཚོན་བྱེད་ཀྱི་ཐབས་ཤེས་དང་རྩལ་
མཐའ་དག་ལ་བྱའོ། །མཛེས་རྟོག་རང་བཞིན་གྱི་ཐུན་མོང་མ་ཡིན་པའི་སྒྱུ་རྩལ་
ཐབས་ཤེས་ལ་ལག་རྩལ་འདུས་པ་དང་ལག་རྩལ་དེ་ནི་ཐུན་མོང་མ་ཡིན་པའི་
མཛེས་རྟོག་རིག་པའི་ཐབས་ཤེས་དང་རྩལ་སྒྱུ་མ་ལྟ་བུའི་རྩལ་ཁྱད་དུ་འཕགས་པ་
ཞིག་ཡིན།
སྒྱུ་རྩལ་མཚོན་བྱེད་ཀྱི་ཐབས་ཤེས་དེ་རྩོམ་རིག་གསར་རྩོམ་གྱི་སྐབས་སུ་
ཚུལ་དང་རྣམ་པ་སྣ་ཚོགས་པར་ཕྱོགས་ཡོངས་ནས་མངོན་པར་ཐོན་པ། ཐོག་
མར་ནང་སེམས་བྱུང་གི་ཚུལ་ཕྱི་ཡུལ་གྱི་དངོས་པོའི་རྣམ་པར་མངོན་པ་དང་།
341



ཕྱི་ཡུལ་གྱི་དངོས་པོའི་གཟུགས་བརྙན་ལས་ནང་སེམས་ཀྱི་འགྱུར་བའི་ཚུལ་་་
གསོན་ཉམས་ལྡན་པར་བཀོད་པ་དང་བསམ་འདུན་དང་དངོས་པོའི་སྣང་ཚུལ་
གཅིག་གྱུར་དུ་སྦྱོར་བའི་ཐབས་ཤེས་སམ་སྒྱུ་རྩལ་གྱི་མཐུ་ནུས་ཏེ་རྟོག་འཆར་དང༌
འཕྲུལ་སྣང་གི་སྣང་བ་སོགས་སྐྲུན་པའི་ཡིད་ཀྱི་སྐྱེ་མཆེད་ཀྱི་སྒྱུ་རྩལ་མཐུ་ནུས་
བསམ་གྱིས་མི་ཁྱབ་སྟེ། ཚོར་ཤེས་སྣ་ཚོགས་དང་དྲན་པ་སྣ་ཚོགས། ཤེས་པ་
སྣ་ཚོགས་ཀྱི་སྣང་ཚུལ་མཐའ་དག་གཅིག་བསྡུས་སུ་མཛེས་རྟོག་གི་སྣང་ཡུལ་དུ་
གསལ་ཞིང་འཕགས་པར་སྦྱོར་བའི་སྒྱུ་རྩལ་གསར་སྐྲུན་གྱི་མཐུ་ནུས་དང་ཐབས་
རྩལ་ལ་ལག་རྩལ་དང་ཐབས་ཤེས་ངོ་བོ་གཅིག་ཏུ་གྲུབ་ཡོད། གཞན་ཡང་ལག་
ལེན་དངོས་སུ་དེ་དག་བརྗོད་བྱའི་སྤོང་ལེན་དང་ བཙོ་སྦྱང་། མི་སྣའི་སྣང་
བརྙན་དང་བྱུང་རིམ་གྱི་བཀོད་སྒྲིག་བཅས་ཀྱི་ཕྱོགས་ཡོངས་ལ་མངོན་ཏེ་རྩོམ་
ལུས་ཀྱི་རྣམ་གཞག་དང་སྒྲིག་གཞིའི་བཀོད་སྒྲིག་དང་བརྗོད་དོན་སྔ་ཕྱི་འབྲེལ་
ཆགས་པ་དང༌། མིང་དང་ཚིག་གི་སྦྱོར་བ་དང་མངོན་བརྗོད་དང་ཚིག་རྒྱན་སྣ་
ཚོགས་ཀྱི་སྤེལ་སྟངས་ལ་སོགས་པར་མཐུན་རྐྱེན་གྱི་དགེ་མཚན་འདོན་པ་དང་
རམ་འདེགས་བྱེད་དོ། །འཇར་མན་རྒྱལ་ཁབ་ཀྱི་བསམ་བློ་བ་དང་སྙན་ངག་པ་
རླབས་པོ་ཆེ་གོ་ཏེ་ཡིས། ཁྲིམས་སྲོལ་གྱི་ངོས་ནས་སློབ་དཔོན་ཆེན་མོའི་མཐུ་
ནུས་བསྟན་པ་དང་ཆོས་ཉིད་ཀྱི་ཐད་ནས་ང་ཚོར་རང་དབང་ཐོབ་པར་སྐུལ་མ་
ཞེས་བསྟན་པ་ལྟར། མཛེས་རྟོག་གསར་སྐྲུན་གྱི་བྱ་བ་ནི་ལྕགས་སྒྲོག་ཐོགས་
ནས་ཞབས་བྲོ་འཁྲབ་པ་བཞིན་སྒྱུ་རྩལ་མཚོན་བྱེད་ཀྱི་ ཐབས་དང་ཤེས་པའི་་
བཀོལ་སྤྱོད་ལ་དབང་མངའ་བར་བྱས་ན་སྒྱུ་རྩལ་གྱི་ཁྲིམས་སྲོལ་དང་ཆོས་ཉིད་ལ་
ནང་བྱན་ཆུད་ཅིང་དེའི་བཀག་རྒྱའམ་འཆིང་རྒྱུའི་རྒྱུ་རུ་མི་ཚུད་པར་མཛེས་རྟོག་
གསར་སྐྲུན་ལ་རང་དབང་དང་ཐབས་རྩལ་རྙེད་པར་འཇུག་ངེས། །
སྒྱུ་རྩལ་གྱི་ ཐབས་ རྩལ་ནི་ལག་ལེན་གྱི་ཕྱོགས་དང་མཚམས་ སོ་ སོ་ནས་
མངོན་པར་སྤེལ་བའི་མཚོན་ཐབས་རྣམས་ལག་རྩལ་གྱི་དོན་ཁོ་ནར་མ་ངེས་པར་
རྩོམ་པ་པོའི་འཚོ་བའི་ཉམས་མྱོང་དང་བསམ་པའི་ཆགས་སྡང་། སྒྱུ་རྩལ་གྱི་
སྦྱངས་སྟོབས་སོགས་དང་དམ་པོར་འབྲེལ་བ་ཞིག་ཡིན། མཐོང་ཐོས་ཀྱི་ཤེས་
342



རྒྱ་ཆུང་བ་དང་བསམ་སྦྱོར་གྱི་ནུས་པ་ཅུང་ཞན་པའི་ རྩོམ་པ་པོའི་ལག་ནས་་
བསམ་བློ་ཟབ་བརླིང་དུ་མངའ་བའི་སྒྱུ་རྩལ་གྱི་ཐབས་དང་རྩལ་ཁྱད་དུ་འཕགས་
པའི་བསྟན་བཅོས་ཤིག་ལར་འབྱུང་མི་སྲིད་པར་གསལ། སྒྱུ་རྩལ་ཐབས་ཤེས་
ཁོ་ནར་བྱུང་བ་ཙམ་གྱིས་ཁྱད་དུ་འཕགས་པའི་བསྟན་བཅོས་རྩོམ་པར་རློམ་ན་
བྱིས་བློ་སྟེ། མཚོན་བྱེད་ཀྱི་ཐབས་ཤེས་ཙམ་རྒྱུད་ལ་ངེས་པས་ངོམ་འདོད་ཀྱི་
འུར་སྒྲ་སྒྲོག་པ་ནི་སྒྱུ་རྩལ་མཁན་གྱི་བསམ་སྦྱོར་གཤིས་རྒྱུད་དང་རྩ་བ་ནས་་
འགལ་བའི་བློ་ཆུང་བྱིས་པའི་རྣམ་ཐར་འཛིན་པའི་སྤྱོད་པ་ཉིད་དོ། །རྒྱུའི་དེང་
རབས་ཀྱི་སྒྲུང་རྩོམ་པ་ཀྲང་ཞེན་ལིང་གིས་ཁོ་རང་གི་རྩོམ་རིག་གསར་རྩོམ་གྱི་
ཉམས་མྱོང་བརྗོད་པར། ངའི་ཉམས་མྱོང་ནི་རང་ལ་ཆ་རྒྱུས་མེད་པའི་འཚོ་བ་
འབྲི་ཚེ་ཐབས་ཤེས་སྣ་ཚོགས་སྤྱད་ནས་རྒྱུས་མེད་ཀྱི་འཚོ་བ་རྒྱུས་ཡོད་ཀྱི་ཚུལ་དུ་
སྤྱི་འགྲོས་ཙམ་བྲིས་པའི་ཞན་ཆ་དེ་སེལ་ཐབས་བྱེད་དོ། །རང་ལ་རྒྱུས་ཡོད་
པའི་འཚོ་བ་འབྲི་ཚེ་སྣང་བརྙན་དེ་དག་རང་བཞིན་དུ་མིག་དབང་དང་རྣ་དབང་
སོགས་ཀྱི་དབང་ཁམས་སུ་བརྡོལ་ཞིང་ཕུན་སུམ་ཚོགས་པར་ཐོན་ཡོང་བས་
སྐབས་དེར་བསམ་བློ་གཏོང་མི་དགོས་པར་སྣང་ཞིང་དེའི་ཁོམ་ལོང་ཡང་མེད་
པར། བརྗོད་བྱའི་དོན་གྱི་བཀོད་པ་དང་སྒྲིག་སྦྱོར་གྱི་སྲོལ་རང་བཞིན་དུ་ཐོན་
ཞིང་རང་གི་སྒྱུ་རྩལ་གསར་སྐྲུན་གྱི་སྦྱོར་སྟངས་ཀྱི་ཁྱད་ཆོས་ཀྱང་མངོན་པར་ཐོན་
འདུག་ ཅེས་ཁོ་རང་གི་ཉམས་མྱོང་དངོས་དཔེར་དྲངས་ཏེ་གོ་སྐོན་གསལ་
བཤད་གནང་བས་སྒྱུ་རྩལ་ཐབས་ཤེས་ཀྱི་རང་སྟོབས་ཀྱི་ནུས་པ་དང་དེའི་རྣམ་
པའི་རིགས་དང་ཐབས་ཤེས་དང་འཚོ་བའི་ཉམས་མྱོང། བསམ་པའི་ཆགས་
སྡང་སོགས་སེམས་བྱུང་སྣ་ཚོགས་ཀྱི་རྐྱེན་སོགས་གསལ་དུ་བསྟན་པ་ལྟ་བུའོ། །
སྒྱུ་རྩལ་གྱི་ཐབས་ཤེས་ནི་སྐྱེས་སྟོབས་ཀྱི་རང་གཤིས་ཤིག་མ་ཡིན་པར་འཚོ་བ་
དངོས་ཀྱི་ལག་ལེན་དང་ལྷག་པར་དུ་སྒྱུ་རྩལ་གྱི་ལག་ལེན་དངོས་ལས་དུས་ཡུན་
རིང་པོའི་སྦྱོང་སྟོབས་ལ་བརྟེན་ནས་ཐོན་པ་ཞིག་ཡིན། དེ་ལ་གཅིག་ནས་སྲོལ་
རྒྱུན་ལ་སྦྱོང་བ་དང་གནའ་དང་ད་ལྟའི་ཀྲུང་ཕྱིའི་རྒྱལ་ཁབ་ཀྱི་རྩོམ་རིག་བསྟན་
བཅོས་སྙན་གྲགས་པ་ཇི་སྙེད་ཀྱི་སྙིང་བཅུད་ཉམས་སུ་མྱོང་བ་དང་སྔོན་བྱོན་
343



མཁས་པས་ཕྱོགས་བསྡོམས་བྱས་པའི་རིན་ཐང་ཅན་གྱི་རིག་གནས་ཡོད་དོ་ཅོག་
གི་སྙིང་བཅུད་བླངས་པའོ། ། རྒྱའི་གནའ་གཏམ་དུ། དཔེ་ཀློག་དེབ་གྲངས་
ཁྲིར་སོན་ན་རྩོམ་འབྲིའི་སྨྱུག་རྩེར་དབྱངས་ ཅན་ སླེབས། ཞེས་པའི་གཏམ་
དཔེ་བཞིན་སྔོན་བྱོན་མཁས་པའི་བསྟན་བཅོས་མང་པོར་མཇལ་ཏེ་རྩོམ་རིག་གི་
སྲོལ་རྒྱུན་ལས་སྤྱིའི་ཤེས་བྱར་བྱང་ཆུབ་པར་བྱེད་རྒྱུ་ནི་ཧ་ཅང་གལ་ཆེ་ཞིང་མེད་
དུ་མི་རུང་བའི་རྩ་བའི་གཞི་ཡིན། ལུའུ་ཞུན་གྱིས་ཁོང་གིས་སྒྲུང་རྩོམ་འབྲི་པའི་
རྒྱུ་མཚན་གསུང་སྐབས། ཕྱིའི་རྒྱལ་ ཁབ་ཀྱི་སྒྲུང་རྩོམ་བརྒྱ་ཡས་མས་ཤིག་་་་
བཀླགས་རྗེས་སྒྲུང་རྩོམ་འབྲི་བར་བརྩོན་པའོ། ། ཞེས་གསུངས་པ་དང་། སྒྱུ་
རྩལ་གྱི་ཐབས་ཤེས་ ནི་ རིགས་པའི་ གཞུང་ལུགས་ཀྱི་གནད་དོན་ཞིག་ཡིན་ཏེ།
དོན་དངོས་སུ་ལག་ལེན་གྱི་ཉམས་མྱོང་ལས་ཐོན་པའི་བློ་རིག་གི་རྣམ་གཞག་དང་
ཐབས་ཤེས་གལ་ཆེ་ཞིག་ཡིན། དེ་ཉིད་ཐོག་མར་ལག་ལེན་དངོས་ནས་རྙེད་པ་
དང་ལག་ལེན་དངོས་ཀྱི་ཉམས་མྱོང་ལས་གཟེངས་སུ་བཏེགས་པ། སླར་ཡང་
སྒྱུ་རྩལ་གྱི་ལག་ལེན་དངོས་ལ་རྣམ་གཞག་གི་ཚུལ་དུ་བཀོད་སྤྱོད་བྱེད་དགོས་པ་
ཞིག་ཡིན། སྒྱུ་རྩལ་གྱི་ལག་ལེན་དངོས་ནས་དཀའ་སྤྱད་འབད་བརྩོན་གྱིས་
སྦྱོང་བ་དང་འཚོལ་ཞིབ་ཡང་དང་ཡང་དུ་བྱས་ཏེ་སྤྱི་ཚོགས་འཚོ་བའི་ཉམས་མྱོང་
དངོས་ལས་བརྗོད་བྱའི་སྙིང་པོ་ལེན་པ་དང་མཚོན་བྱེད་རྣམ་པ་གསར་སྐྲུན་གྱི་སྒྱུ་
རྩལ་ཐབས་ཤེས་ལ་བརྟེན་ནས་སྒྱུ་རྩལ་སྣང་བརྙན་ལ་རང་གཤིས་ཀྱི་ཁྱད་ཆོས་
མངོན་པར་ གསལ་བའི་སྣང་བརྙན་གསར་སྐྲུན་བྱེད་པར་འབད་བརྩོན་བྱེད་
དགོས། །
མདོར་ན། འཚོ་བའི་ཉམས་མྱོང་ཕུན་སུམ་ཚོགས་པ་དང་བསམ་པའི་
ལྟ་བ་ཟབ་ཅིང་གླིང་བ་དང་སྒྱུ་རྩལ་གྱི་ཐབས་ཤེས་ལ་ནང་བྱན་ཚུད་པར་བྱེད་རྒྱུ་
ནི་རྩོམ་རིག་གསར་རྩོམ་གྱི་ཐོག་མའི་རྒྱུ་རྐྱེན་ཡིན། འཚོ་བའི་ཉམས་མྱོང་ནི་
བརྗོད་བྱ་དང་བརྗོད་སྙིང་། རྗོད་བྱེད་ངག་གི་སྦྱོར་བ་དང་མཚོན་བྱེད་རྣམ་
པའི་ ཐབས་ ཤེས་ སོགས་ འབྱུང་ བའི་ ཁུངས་ དངོས་ ཡིན་ པར་ བསྙོན་དུ་ མེད།
སྤྱི་ཚོགས་འཚོ་བའི་ལག་ལེན་གྱི་ཉམས་མྱོང་ལས་ཤེས་པ་དང་རིག་པ་ཐམས་ཅད་
344



ཐོན་ངེས་པ་ཆོས་ཉིད་བཞིན་རྩོམ་རིག་གསར་རྩོམ་ཡང་དཔེ་དེ་བཞིན་དུ་ སྤྱི་
ཚོགས་འཚོ་བའི་ལག་ལེན་དུ་ཞུགས་ཏེ་ཉམས་མྱོང་ཕུན་སུམ་ཚོགས་པར་ལེན་
དགོས།
ལེའུ་གཉིས་པ།
རྩོམ་རིག་གསར་རྩོམ་གྱི་གོ་རིམ།
རྩོམ་རིག་གསར་རྩོམ་ལ་འཇུག་པའི་གོ་རིམ་ནི་ཐོག་མར་ཕྱི་རོལ་ཡུལ་གྱི་
འཚོ་བའི་སྣང་ཚུལ་སྣ་ཚོགས་ཡུལ་ཅན་རྩོམ་པ་པོའི་ནང་སེམས་ཀྱི་ཤེས་པའི་ངོ་
བོར་སྒྱུར་ཏེ་ཕྱི་དངོས་པོའི་འཇིག་རྟེན་ནང་སེམས་སུ་སྣང་བའི་སྣང་ཚུལ་མཐའ་
དག་ལ་རྣམ་དཔྱོད་ཀྱི་རིག་པའི་རྩལ་ལ་བརྟེན་ནས་དག་བཅོས་དང་བཙོ་སྦྱང་གི་
རིག་པའི་ལས་སྐྱོར་བྱས་ཏེ་ ཁབ་ལེན་རྡོ་ཡིས་ ས་རྡུལ་ལས་ ལྕགས་བྱེ་ལེན་པ་་
བཞིན་སྤྱི་ཚོགས་འཚོ་བའི་སྣང་ཚུལ་སྣ་ཚོགས་ཀྱི་ གསེབ་ལས་བརྗོད་བྱ་དང་་
བརྗོད་སྙིང་གི་ཉིང་བཅུད་འཛིན་ལེན་བྱས་ནས་འཚོ་བ་དངོས་ཀྱི་ངོ་བོ་དང་རང་
བཞིན་གྱི་གནད་འཛིན་ཐུབ་པའི་སྒོ་ནས་མཛེས་རྟོག་སྒྱུ་རྩལ་གྱི་བསམ་གཞིགས་
དང་རྟོག་སྣང་གི་འཆར་སྒོ་ཕུན་སུམ་ཚོགས་པར་སྤེལ་ཏེ་བརྗོད་བྱ་སྤྱི་ཚོགས་འཚོ་
བའི་སྣང་ཚུལ་མཐའ་དག་སྒྱུ་རྩལ་སྣང་བརྙན་གསོན་ཉམས་ལྡན་པར་གསར་
སྐྲུན་དང་བཀོད་སྒྲིག་བྱེད་དགོས། རྩོམ་རིག་གསར་རྩོམ་གྱི་ལས་ཀའི་གོ་རིམ་
ལ་སྔ་ཕྱི་སྐབས་གསུམ་དུ་འབྱེད་དེ། བརྗོད་བྱ་འཚོ་བའི་སྣང་ཚུལ་སྣ་ཚོགས་
རྩོམ་པ་པོའི་བློའི་ཡུལ་དུ་སྣང་ཞིང་ཡིད་རྣམ་གྱི་ཚུལ་དུ་འགོད་ཅིང་འཛིན་པའི་
སྐབས། དེ་ལས་ཡིད་ངོར་མཛེས་རྟོག་བསམ་གཞིགས་ཀྱི་རྣམ་པར་མཆེད་
ཅིང་སྤེལ་བའི་རྟོག་སྣང་གི་འཆར་སྒོ་ཕུན་སུམ་ཚོགས་པར་སྐྱེས་པའི་སྐབས་དང་།
སྒྱུ་རྩལ་སྣང་བརྙན་ཕུན་སུམ་ཚོགས་པར་ཡིད་བཀོད་བྱེད་པའི་རྟོག་སྣང་གི་
འཆར་སྒོ་སྣ་ཚོགས་གསོན་ཉམས་ལྡན་པའི་སྒྱུ་རྩལ་སྣང་བརྙན་དུ་གསར་སྐྲུན་
བྱེད་པའི་སྐབས་དེ་གསུམ་མོ། །
345



དང་པོ། བརྗོད་བྱ་འཚོ་བའི་སྣང་ཚུལ་དབང་ཤེས་
ཀྱིས་ཚོར་ཞིང་འཛིན་པའི་སྐབས།
དབང་ཤེས་ཀྱི་ཚོར་བ་ལ་བརྟེན་ནས་བརྗོད་བྱ་སྤྱི་ཚོགས་འཚོ་བའི་སྣང་
ཚུལ་མཐའ་དག་ལག་ལེན་དངོས་ཀྱི་ཉམས་རྟོག་ལས་དངོས་ཤེས་རྙེད་ཅིང་་་་
ཆགས་པ་དང་སྡང་བའི་སེམས་སྐྱེ་བཞིན་མཛེས་རྟོག་གི་བློ་སྐྱེ་པར་སྐུལ་བའི་སྤྱི་
ཚོགས་ཀྱི་ལག་ལེན་ནི་སྒྱུ་རྩལ་གསར་སྐྲུན་གྱི་འབྱུང་ཁུངས་ཡིན། དབང་ཤེས་
ཀྱི་ཚོར་བ་ལ་བརྟེན་ནས་གཞལ་བྱ་སྤྱི་ཚོགས་སྣང་ཚུལ་སྣ་ཚོགས་ཡིད་ཀྱི་རྣམ་
པར་ཤེས་པའི་ཁམས་སུ་འགོད་པ་ལ་དངོས་རྣམ་སོ་སོའི་བྱེ་བྲག་གི་རང་མཚན་
མ་བོར་བར་འཛིན་རྣམ་དུ་སྣང་ཞིང་ངེས་ཐུབ་པར་བྱེད་དགོས། རྩོམ་པ་པོས་
དབང་ཤེས་ཀྱི་ཚོར་བ་དང་དྲན་པ་སོགས་ཀྱི་སྐྱེ་མཆེད་ལ་བརྟེན་ནས་ཕྱི་རོལ་
ཡུལ་གྱི་སྣང་ཚུལ་ཡིད་ངོར་འཛིན་རྣམ་དུ་མངོན་པར་བཀོད་ཅིང་དེར་མཛེས་
རྟོག་གི་བློ་དང་རིག་པས་རྟོག་སྣང་གི་འཆར་སྒོ་ཕུན་སུམ་ཚོགས་པར་སྤེལ་ཏེ་སྒྲོ་
སྐུར་འདོགས་གསུམ་གྱི་རྟོག་འཆར་གྱི་སྣང་བ་མཐའ་ཡས་པར་སྤེལ་ཏེ་སྒྱུ་རྩལ་
གསར་སྐྲུན་གྱི་ལས་ཀའི་བློའི་བཀོད་པ་བསམ་གྱིས་མི་ཁྱབ་པར་སྤེལ་བ། རྩོམ་
པ་པོའི་འཚོ་བའི་ཉམས་མྱོང་ཕུན་སུམ་ཚོགས་པ་ནི་གསར་རྩོམ་གྱི་ཐོག་མའི་
དངོས་རྒྱུ་ཡིན་ཞིང་། འཚོ་བའི་ཉམས་མྱོང་ལ་རིགས་གཉིས་ཏེ། གཅིག་ནི་
འཚོ་བ་དངོས་ཀྱི་ཉམས་མྱོང་མངོན་སུམ་པ་དང་གཅིག་ནི་འཚོ་བའི་ཤུགས་དང་
རྐྱེན་སྣ་ཚོགས་ལས་ཐོན་པའི་ཉམས་མྱོང་གི་ཤུགས་རྟོགས་པའོ། ། ཡུལ་དངོས་
ཀྱི་གཟུང་རྣམ་མངོན་སྟངས་ལའང་སྲོལ་གཉིས་ཏེ་གཅིག་ནི་འཚོ་བ་དངོས་ཀྱི་
ཉམས་མྱོང་མངོན་སུམ་བཞིན་དངོས་རྣམ་བྱེ་བྲག་ཏུ་སྣང་བའི་འཛིན་རྣམ་་་
གསོན་ཉམས་ལྡན་པ་དེ་གསར་རྩོམ་ལ་ཧ་ཅང་གལ་ཆེ་བའི་རིན་ཐང་ལྡན་ལ་དེ་
ནི་མིག་མཐོང་ལག་ཟིན་ཡོད་པའི་འཚོ་བའི་ཉམས་མྱོང་དངོས་ཀྱི་རང་མཚན་བྱེ་
བྲག་པར་ངེས་པའི་སྣང་ཚུལ་རྣམས་སོ། ། གཞན་ཞིག་ནི་ཤུགས་བསྟན་རང་
346



བཞིན་གྱི་འཚོ་བའི་ཉམས་མྱོང་ཤེས་རྟོག་ ཏུ་སྣང་བའི་དངོས་རྣམ་ཕུན་སུམ་་
ཚོགས་པ་རྣམས་གསར་རྩོམ་ལ་ ཁ་གསབ་ཀྱི་དགོས་པ་ཡོད་པས་བརྗོད་བྱར་་
འདོན་ཆོག་གོ །རྩོམ་པ་པོ་རྣམས་འཚོ་བའི་ལག་ལེན་དུ་དངོས་སུ་ཞུགས་རྒྱུ་ནི་
ཧ་ཅང་གལ་ཆེ་སྟེ། མེ་ལྟར་ཚ་ཞིང་འབར་བའི་འཐབ་རྩོད་སྣ་ཚོགས་ཀྱི་འབྱུང༌
གནས་འཚོ་བའི་འགལ་འདུ་སྣ་ཚོགས་སུ་ཞུགས་ནས་མི་སྣ་སོ་སོ་དང་གྲལ་རིམ་
སོ་སོ། ཚོགས་པ་སོ་སོ་བཅས་ཀྱི་སྤྱི་ཚོགས་འཚོ་བའི་འགལ་རྐྱེན་སྣ་ཚོགས་དང་
སྣང་ཚུལ་སྣ་ཚོགས། འཐབ་རྩོད་ཀྱི་རྣམ་པ་སྣ་ཚོགས་དང་། དེ་མིན་རྩོམ་
རིག་སྒྱུ་རྩལ་གྱི་རྩ་བའི་བརྗོད་བྱར་སྣང་བའི་སྣང་ཚུལ་མཐའ་དག་ལ་ལྟ་བརྟག་
དང་དབྱེ་ཞིབ། ཞིབ་འཇུག་དཔྱིས་ཕྱིན་པར་བྱས་ནས་གསར་རྩོམ་གྱི་བརྗོད་
བྱ་ཕུན་སུམ་ཚོགས་པའི་དངོས་རྒྱུ་སྡུད་ལེན་བྱེད་པར་པཱ་ཅིན་གྱིས་བརྩམས་པའི་
«ཁྱིམ་》ཞེས་པའི་སྒྲུང་རིང་གསར་རྩོམ་གྱི་ཉམས་མྱོང་བརྗོད་སྐབས། དཔེ་
ཆ་འདིའི་ནང་གི་མི་སྣ་ཕལ་ཆེར་ང་རང་དགའ་མྱངས་པ་དང་སྡང་མྱངས་པ་
དག་ཡིན་ཞིང། བརྗོད་དོན་རྣམས་ཀྱང་ང་རང་གིས་དངོས་སུ་མཐོང་ཐོས་སུ་
མྱངས་པ་དང་ཡང་ན་ཉམས་སུ་མྱངས་པ་དག་ཡིན་ཞེས་པ་དང༌། ང་རང་
གིས་བྲིས་པའི་མི་སྣ་དང་འཚོ་བ་རྣམས་རང་ལ་ཆ་རྒྱུས་ཡོད་པ་རྐྱང་ཡིན། ང་
ཁྱིམ་ཚང་དེར་ངའི་ཚེ་སྟོད་ཀྱི་ལོ་ངོ་བཅུ་དགུའི་རིང་གི་འཚོ་བ་བསྐྱངས་མྱོང་
བས་མི་སྣ་དེ་དག་ལ་ཉིན་བཞིན་ངོ་ཐུག་པར་འདུག་ཅེས་གསུངས་པ་ལྟ་བུས་
ལར་རྩོམ་པ་པོ་རྣམས་འཚོ་བ་དངོས་ཀྱི་མི་སྣ་དང་དོན་དག་ལ་རང་གི་དངོས་
མྱོང་དང་ཉམས་ལེན་དངོས་ཀྱི་ཉམས་རྟོག་ དང་དངོས་ཤེས་རྙེད་དགོས་པར་
བསླབ་བྱ་བསྟན་པ་ལྟ་བུ། སྤྱིར་སྤྱི་ཚོགས་འཚོ་བར་དངོས་མྱོང་ཡོད་ན་ཆགས་
སྡང་གི་སེམས་བཅོས་མིན་དུ་སྐྱེས་པ་དང་རང་ལ་ཆ་རྒྱུས་ཡོད་པའི་འཚོ་བའི་
གནས་ཚུལ་བྲིས་ན་དེའི་སྙིང་བཅུད་མ་བོར་བར་བདེ་བླག་ཏུ་གྲུབ་པ། རྒྱའི་
གནའ་བོའི་གཏམ་དཔེ་ལ་དཔེ་ཆ་ཁྲི་བཀླགས་དང་ལེ་བར་ཁྲི་སྐྱོད་ཀྱི་དཔེ་བཞིན་
བརྗོད་བྱ་སྤྱི་ཚོགས་འཚོ་བའི་མི་སྣ་དང་བརྗོད་དོན་སྣ་ཚོགས་ལ་ཉམས་མྱོང་ཡོད་
ན་ཆ་རྒྱུས་དང་གོམས་འདྲིས་ལོན་ཞིང་བདེན་དོན་དངོས་རྙེད་ཐུབ་པར་ངེས།
347



ཨུ་རུ་སིའི་རྩོམ་རིག་པ་ཆི་ཁོ་ཧྥུས་ང་རང་གི་འཚོ་བའི་ཁྱབ་ཁོངས་གུ་དོག་དྲགས་
པས་སྐྱོ་སྣང་སྐྱེས་ཏེ་མཛའ་པོའི་སྤྲིངས་ཡིག་ཞིག་ཏུ། གལ་སྲིད་ང་རང་སྨན་པ་
ཞིག་ཡིན་ན་ང་ལ་སྨན་ཁང་དང་ནད་པ་ལས་དགོས་པ་གཞན་མེད། རྩོམ་རིག་
པ་ཞིག་ཡིན་ན་ང་རང་མི་དམངས་ཀྱི་འཚོ་བའི་ཁྲོད་དུ་འཚོ་བ་སྐྱོང་འདོད་པ་
ལས་དགོས་པ་གཞན་མེད་ཅེས་སྤྲོ་བ་རབ་ཏུ་འཁོལ་པའི་ངང་ནས་གདམས་པ་མ་
ཟད་ཁོང་གིས་ནད་ལ་བརྟག་པའི་སྨན་ཁང་ཞིག་དངོས་སུ་བཙུགས་ཏེ་སྨན་་
བཅོས་ཀྱི་ཞོར་ལ་འཚོ་བ་དངོས་ཀྱི་མི་སྣ་དང་དོན་སྣ་ཚོགས་ལ་འཚོལ་ཞིབ་རྩད་
གཅོད་ཞིབ་འཇུག་བྱས་མཐར་བརྗོད་བྱའི་གཞི་རྩར་གྱུར་བའི་གཏམ་རྒྱུད་དང་
བྱུང་རིམ་འབོར་ཆེན་ཞིག་རྙེད་ཅིང་ཕྱོགས་བསྡུས་བྱས་པའི་ལོ་རྒྱུས་དང་རང་གི་
གྲུབ་འབྲས་ཀྱི་ཉམས་མྱོང་དཔེར་བསྟན་ནས་གཞོན་ནུ་རྩོམ་རིག་པ་རྣམས་ལ།
ཁྱོད་ཚོས་རྒྱང་སྐྱོད་བྱོས་དང་ལེ་བར་སྟོང་ཕྲག་དུ་མར་རྒྱང་སྐྱོད་དུ་སོངས་ཤིག
ཁྱོད་ཚོས་བྱ་དངོས་མཐའ་དག་ལ་ངེས་ཤེས་རྙེད་སྲིད་པ་དང༌། སྒྲུང་རྩོམ་མང་
པོ་ཞིག་གི་ལེགས་སྐྱེས་ཁྱེར་ཡོང་བར་ངེས་པ་དང་། ཁྱོད་ཀྱིས་མི་དམངས་ཀྱི་
འཚོ་བ་དངོས་ལ་མཐོང་ཐོས་རྙེད་ཅིང་རི་ཁུལ་གྱི་ས་ཚིགས་དང་ཞིང་བའི་སྤྱིལ་
བུའི་ནང་ཞག་སྡོད་བྱེད་ཕོད་དགོས། ཁྱོད་རང་རྩོམ་པ་པོ་ཞིག་བྱ་འདོད་ན་
སང་ཉིན་ནས་བཟུང་མེ་འཁོར་པཱ་སི་ཉོས་ཏེ་ཉི་རུ་ཉི་ལ་གནས་སྐོར་དུ་ཕེབས་
དང༌། ཡུལ་དེ་ནས་གཙང་པོ་ཧྥུར་ཇ་དང་ཁ་མ་གཙང་པོའི་འབབ་རྒྱུན་བརྒྱུད་
དེ་གནས་སྐོར་དུ་ཕེབས་ཤིག་ཅེས་བསླབ་བྱ་གནང་བས་རྩོམ་པ་པོ་རྣམས་གནས་
སྐོར་དུ་ཕྱིན་ཏེ་སྤྱི་ཚོགས་འཚོ་བར་ཕྱོགས་ཡོངས་ནས་ཉམས་སུ་མྱངས་ཏེ་གསར་
རྩོམ་ལ་འཇུག་པར་དངོས་ཡོད་འཚོ་བའི་བརྗོད་བྱ་ཕུན་སུམ་ཚོགས་ཤིང་རྒྱ་ཆེ་
བར་བསྡུས་ནས་སྒྱུ་རྩལ་སྣང་བརྙན་གསར་ཞིང་གསོན་ཉམས་ལྡན་པར་གསར་
སྐྲུན་བྱེད་དགོས་པར་ནན་གྱིས་གདམས་པ་ལྟ་བུའོ། ། འཚོ་བ་ནི་བརྗོད་བྱའི་
འབྱུང་ཁུངས་ཡིན་པས་ཕྱོགས་ཡོངས་ནས་འཚོ་བ་ལ་དངོས་མྱོང་གི་ཉམས་ལེན་
དགོས་པ་ནི་འཚོ་བ་ལས་བརྗོད་བྱ་འཚོལ་ཞིབ་དང་སྡུད་ལེན་བྱེད་པའི་ཐབས་
ཤེས་ཁོ་ན་ཡིན། དེ་ལས་ཐབས་གཞན་འཚོལ་དུ་མེད་དེ། འཇིག་རྟེན་འཚོ་
348



བ་ཉམས་སུ་མྱངས་པའི་ལག་ལེན་མེད་ན་འཚོ་བའི་ཤེས་བྱ་སྣ་ཚོགས་རང་རྒྱུད་
ལ་ངེས་པའི་རྩོམ་རིག་སྒྱུ་རྩལ་གྱི་གསར་རྩོམ་བྱ་བ་ལག་རྡུམ་བྲག་ལ་འཇར་བ་
བཞིན་རྒྱུ་མེད་ཀྱི་ལས་ལ་འཇུག་པ་ལྟར་འབྲས་བུ་འབྱུང་མི་ནུས་སོ། །
སྤྱི་ཚོགས་འཚོ་བའི་ཉམས་ལེན་ལ་དམིགས་པ་ངེས་ཅན་ཞིག་དགོས་ཏེ་
དམིགས་མེད་དོན་ལ་ཞུགས་པ་ཕྱོགས་བསླད་ཀྱི་མགྲོན་པོ་བཞིན་ཅི་བྱ་གཏོལ་
མེད་དུ་འགྱུར་ངེས། སྤྱི་ཚོགས་འཚོ་བ་རྒྱ་ཆེ་ཞིང་གཏིང་ཟབ་པས་རྩོམ་པ་པོ་
རྣམས་ཀྱིས་རང་གི་སྐྱེས་སྟོབས་ཀྱི་རིག་པ་དང་སྦྱོང་སྟོབས་ཀྱི་ཡོན་ཏན་ལ་བརྟེན་
ནས་རང་གི་དགའ་མོས་དང་། ལྟ་བ་དང་བསམ་ཚུལ། ཕུགས་བསམ་དང་
རེ་འདོད་བཅས་དང་མཐུན་པའི་དམིགས་གཏད་ཀྱི་ཕྱོགས་ངེས་ཅན་ཞིག་་་་་
འཛིན་དགོས་པ་ལས་དམིགས་མེད་བསམ་མེད་དུ་ཞུགས་རུང་འབྲས་བུ་ཅི་ཡང་
འབྱུང་མི་ནུས་ཏེ། དཔེར་ན་ཧྥ་རན་སུའི་རྒུ་རུ་པེ་ཡིས་མཱ་པོ་སང་ལ་རྩོམ་རིག་
གསར་རྩོམ་ལ་འཇུག་ཐབས་ཀྱི་དཔེ་ཁྲིད་གནང་སྐབས་ཁྲིད་ཚན་དང་པོར་ལྟ་
བརྟག་བྱེད་དགོས་པའི་དོན་ཁོ་ན་གསུངས་པ་ལྟ་བུ་དང༌། གར་སྟེགས་སྟེང་ན་
བཞད་གད་ཚ་པོ་དང་འཚོ་བའི་ཁྲོད་ན་གཟབ་ཅིང་ནན་པོའི་ཁོང་ཉིད་ཀྱང་ཚོང་
རའི་ཉོ་ཚོང་གི་ཁ་བརྡ་ལ་ཟུར་ཉན་དང་ཟིན་ཐོར་འགོད་པའི་ཞེན་གཤིས་ཁྱད་
པར་བ་ཞིག་མཆིས་པ་ལྟ་བུ་དང་། དེ་ཡང་ཙོ་ལཱ་ གྲོང་ཁྱེར་པཱ་རིའི་ཁྲོམ་རར་
ཉིན་མཚན་དུས་དྲུག་ཏུ་ལྟ་སྐོར་བྱས་པ་ལྟ་བུ། པཱར་ཀྲ་ཁོ་ཡང་ལམ་ཁའི་
འགྲུལ་པའི་རྗེས་དེད་དེ་སོ་བ་ལྟར་ཟུར་ཉན་དང་ལྟ་བརྟག་བྱེད་པ་སོགས་ཀྱི་
དཔེ་བརྗོད་ཀྱིས་མི་ལངས་སོ། །
མི་རྣམས་ཀྱིས་དངོས་པོ་སྣ་ཚོགས་ཀྱི་སྣང་ཚུལ་དང་སོ་སོའི་ངོ་བོ་དང་ཁྱད་
ཆོས་འདྲ་མིན་རྟོག་པའི་རིག་པ་ནི་དབང་པོ་སོ་སོའི་ཚོར་བར་བརྟེན་ནས་དེ་
དག་གི་གཟུགས་དང་ཁ་དོག་དང་ཁམས་དང་གནས་དང་། འགྱུར་བ་དང་
ནུས་ཤུགས་སོགས་ཀྱི་དངོས་རྒྱུ་ཕུན་སུམ་ཚོགས་པའི་གཟུགས་དང་ཁམས་སྣ་
ཚོགས་ལ་ངེས་ཤེས་རྙེད་པ་དང་དངོས་པོ་སོ་སོའི་རང་བཞིན་དང་ཆོས་ཉིད་
རྟོགས་ཤིང་སོ་སོའི་རང་མཚན་བྱེ་བྲག་པ་ཡིད་དུ་སྣང་བ་དང༌། དངོས་པོའི་
349



གཟུགས་ཁམས་ཀྱི་སྣང་ཚུལ་སྣ་ཚོགས་ལ་བརྟེན་ནས་བག་ཉལ་གྱི་བསམ་པའི་
རང་བཞིན་ཤུགས་སུ་འདོན་མཁས་པར་བྱེད་དགོས། ཚོར་བའི་ལག་ལེན་སྣ་
ཚོགས་ལས་བདེ་སྡུག་བཏང་སྙོམས་ལ་སོགས་པའི་ སེམས་བྱུང་ཡང་སྣ་ཚོགས་
པར་སྐྱེས་ཏེ། བདེ་བ་ལ་དགའ་པའམ་ཆགས་པ་དང་རྗེས་སུ་ཡི་རང་བྱེད་པའི་
སེམས་སྣ་ཚོགས་སྐྱེས་པ་དང་། སྡུག་བསྔལ་ལ་སྡང་བའམ་མི་འདོད་པ་དང་ཞེ་
ལོག་དང་མ་རུང་བ་སོགས་ཀྱི་ལྟ་བསམ་མང་པོ་སྐྱེས་པ་དང༌། བཏང་སྙོམས་
ཏེ་ཆགས་པ་དང་སྡང་བའི་སེམས་ཤུགས་གང་གི་དབང་དུ་མ་སོང་བའི་སེམས་
རང་བཞིན་དུ་གནས་པ་དང་བབ་བཞིན་གྱི་སེམས་སྐྱེས་པ་ལྟ་བུའོ། འཇིག་
རྟེན་པ་རྣམས་སེམས་ཀྱི་དབང་དུ་འགྲོ་བ་དང་སེམས་ཀྱང་ཡུལ་གྱི་དབང་དང་
ཚོར་བའི་དབང་དུ་འགྲོ་སྟེ། དེ་ལས་བདེ་སྡུག་གི་སེམས་རབ་ཏུ་སྐྱེ་ཞིང་མཆེད་
པས་དགའ་བ་དང་སྡུག་བསྔལ་དང་སྡང་བ་དང་འཇིགས་པ་དང་ཞེ་ལོག་སོགས་
ཀྱི་སེམས་བྱུང་བསམ་གྱིས་མི་ཁྱབ་པར་སྐྱེས། རྩོམ་རིག་ཀྱང་དེ་ལས་མ་འདས་
པར་ཆགས་པ་དང་སྡང་བའི་སེམས་ཀྱིས་རྣམ་པར་བརླན་ཞིང་གཏམས་པས་
རྩོམ་རིག་ཕལ་མོ་ཆེ་ཆགས་སྡང་གི་སེམས་ཀྱི་དབང་དུ་མི་འགྲོ་བ་མེད་དོ། །
རྩོམ་པ་པོ་གསར་རྩོམ་ལ་འཇུག་པའི་སེམས་ཤུགས་གཙོ་བོ་ཆགས་པ་དང་སྡང་
བའི་ཀུན་རྟོག་གི་སེམས་ལས་སྐྱེས་ལ། ཆགས་སྡང་གི་སེམས་ཀྱིས་མ་བརླན་མ་
གཏམས་མ་སྐུལ་མ་བསླངས་ན་རྩོམ་རིག་གསར་རྩོམ་ལ་འཇུག་ པའི་ སེམས་་་
ཤུགས་ཀྱི་ནུས་པ་སྐྱེ་མི་ནུས་ཤིང་། གསར་རྩོམ་གྱི་ལས་རླབས་པོ་ཆེ་འགྲུབ་ག་
ལ་ཐུབ། ཇི་སྐད་དུ། ཆགས་ཡུལ་ལ་སྡུག་པའི་མཚན་མ་སྒྲོ་འདོགས་མང་ན་
འདོད་ཆགས་དྲག་པོ་སྐྱེ་བ་དང༌། དགྲ་ལ་ཡིད་དུ་མི་འོང་བའི་མཚན་མ་མང་
དུ་བསམ་ན་ཞེ་སྡང་དྲག་པོ་སྐྱེས་པ་བཞིན། ཞེས་རྗེ་རིན་པོ་ཆེས་གསུངས་པ་
ལྟར་རྩོམ་པ་པོ་རྣམས་ཆགས་སྡང་གི་སེམས་ཤུགས་དྲག་པོས་དྲངས་ཏེ་ཆགས་
ཡུལ་ལ་སྡུག་པ་དང་མཛེས་པའི་མཚན་མ་མང་པོས་བསྟོད་ཅིང་བརྒྱན་པ་དང་།
སྡང་ཡུལ་གྱི་དགྲ་པོ་ལ་མི་སྡུག་པ་དང་མ་རུང་བའི་མཚན་མ་མང་པོས་སྨད་པར་
བརྒྱན་ཏེ་དགྲ་ལ་སྡང་སེམས་དྲག་པོ་སྐྱེས་པར་སློང་བ་དང་གཉེན་ལ་བརྩེ་བཤིས་
350



ཀྱི་གཅེས་སེམས་དྲག་ཏུ་སྐྱེས་པར་སློང་བ་བཞིན་ནོ། །
སྤྱིར་ཆགས་སྡང་ནི་མི་གཤིས་ཀྱི་རང་བཞིན་ནམ་སེམས་ཀྱི་ངོ་བོ་ཡིན་ཏེ།
ཆགས་སྡང་གི་སེམས་ཤུགས་ཀྱིས་མི་རྣམས་བྱ་སྤྱོད་སྣ་ཚོགས་ལ་འཇུག་པར་སྐུལ་
བ། དཔེར་ན་རྗེ་བཙུན་མི་ལ་རས་པས་ཐོག་མར་དགྲ་ཤ་ལེན་ཕྱིར་མཐུ་སྦྱངས་
ནས་དགྲ་བོ་ཚར་བཅད་པ་དང་རྗེས་སུ་རང་གི་སྔོན་གྱི་བྱ་བྱེད་ལ་ངེས་འབྱུང་
སྐྱེས་ཏེ་དཀར་པོ་ཆོས་ཕྱོགས་ལ་གཤེགས་ཏེ་དཀའ་སྤྱད་སྡུག་རུས་དང་བརྩོན་
འགྲུས་ཀྱི་གོ་ཆ་བཙན་པོ་གྱོན་ནས་ཐར་བ་དང་ཐམས་ཅད་མཁྱེན་པའི་གོ་འཕང་
སྒྲུབ་པའི་སྙིང་སྟོབས་དང་སེམས་ཤུགས་དྲག་པོ་སྐྱེས་པ་ལྟ་བུ། རྩོམ་པ་པོ་
རྣམས་འཚོ་བའི་ཉམས་མྱོང་གི་ལག་ལེན་དངོས་ལས་བརྗོད་དོན་ཕུན་སུམ་
ཚོགས་པར་རྙེད་པ་དང་དེ་དག་ལས་ཆགས་པ་དང་སྡང་བའི་སེམས་བྱུང་སྣ་
ཚོགས་ཤུགས་དྲག་ཏུ་སྐྱེས་པས་གསར་རྩོམ་ལ་འཇུག་པའི་བློ་ཡོངས་སུ་སྐྱེས་པས་
འཚོ་བ་དངོས་ཀྱི་ཉམས་མྱོང་ལས་བྱུང་བའི་ཆགས་པ་དང་སྡང་བའི་སེམས་བྱུང་
སྣ་ཚོགས་སླར་ཉམས་རྟོགས་ཀྱི་དྲན་ཤེས་སུ་གསོ་བ་དང་ཡིད་ཀྱི་དངོས་རྣམ་བྱེ་
བྲག་པའི་དྲན་པ་གསོས་ཏེ་ཆགས་སྡང་གི་སེམས་ཤུགས་ལ་བརྟེན་ནས་རྟོག་སྣང་
གི་འཆར་སྒོ་ཕུན་སུམ་ཚོགས་པར་སྤེལ་ཏེ་མཛེས་རྟོག་རང་བཞིན་གྱི་སྒྱུ་རྩལ་སྣང་
བརྙན་བསམ་གྱིས་མི་ཁྱབ་པར་ཡིད་བཟོ་གསར་སྐྲུན་དང་བློ་བཀོད་ཀྱི་སྒྲིག་སྦྱོར་
གསོན་ཉམས་ལྡན་པར་བྱེད་དོ། །དེ་ལ་སྙན་ཚིག་ཆུང་ངུ་ཞིག་ཏུ། སྦྱིན་པ་རི་
པོའི་རྩེར་སོན་ཚེ་བརྩེ་སེམས་རི་ལུང་ཀུན་ཏུ་ཁྱབ། སྤྱན་གྱིས་རྒྱ་མཚོའི་མཐར་
གཟིགས་ཚེ་བརྩེ་པ་རྒྱ་མཚོའི་གཏིང་བྱིན་པ། ཞེས་པ་ལྟ་བུ་སྙན་ཚིག་རྐང་པ་
འདི་གཉིས་ཀྱིས་གོང་སྨོས་ཀྱི་བརྗོད་བྱའི་དོན་གྱི་སྤྱི་ཁོག་རྣམ་པར་གྲོལ་བའོ།
དེ་ཡང་ཧྥ་རན་སུའི་སྙན་གྲགས་ཆེ་བའི་བུད་མེད་རྩོམ་པ་པོ་ཆའོ་ཀྲུ་སང་གིས་
《མཐོང་ཐོས་དང་རྗེས་དྲན་»ཞེས་པར། སྐབས་འགར་ང་རང་དང་ཁ་བྲལ་
ཏེ་སྐྱེས་དངོས་ཤིག་ཏུ་གྱུར་བར་སྣང་བ་དང་རང་ཡིད་ལ་ང་ནི་རྩྭ་ཞིག་གམ་
འདབ་ ཆགས་ ཤིག་ གམ། ཡང་ན་ སྡོང་ པོ་ ཞིག་ དང་ སྤྲིན་ ཕུང་ ཞིག་ གམ།
ཡང་ན་ཆུ་པོ་ཞིག་དང༌། གནམ་ས་སྦྲེལ་མཚམས་ཀྱི་མཚམས་སྐུད་ཡིན་ནམ་
351



སྣང་བ་དང་། རང་སྣང་ལ་རང་ཉིད་དབྱིབས་དང་ཁ་དོག་གི་རྣམ་པར་གྱུར་བ་
དང༌། སྐད་ཅིག་ཉིད་ལ་དངོས་རྣམ་ཁྲི་ཕྲག་གི་གཟུགས་སུ་གྱུར་བ་དང་འགྲོ་
འོང་ལ་ཐོགས་རེག་བཀག་གསུམ་མེད་པའི་འཕྲུལ་སྣང་སྐྱེས་སོ། །ཞེས་གསུངས་
པ་ལྟར་རྩོམ་པ་པོ་རྣམས་རང་གི་བདག་འཛིན་གྱི་ང་ཞེས་པའི་ང་ཆུང་བའི་རྒྱུ་
ལས་གྲོལ་ཏེ་བརྗོད་བྱ་སྤྱི་ཚོགས་འཚོ་བ་དང་འཇིག་རྟེན་གྱི་ཡུལ་ཆེན་པོའི་ང་
ཞེས་པའི་ང་ཆེན་པོར་གྱུར་བའི་བདག་དང་དངོས་པོའམ་བདག་གཞན་དབྱེར་
མེད་ཀྱི་མཛེས་རྟོག་གི་ཉམས་རྟོགས་རྒྱུད་ལ་སྐྱེས་དགོས་སོ། ། སྤྱི་ཚོགས་འཚོ་
བའི་སྐྱིད་སྡུག་ལ་དངོས་མྱོང་བྱེད་དགོས་ཏེ་དངོས་མྱོང་བྱས་ན་ཆགས་སྡང་གི་
སེམས་སྐྱེས་ཐུབ་ཅིང་སྒྱུ་རྩལ་སྣང་བརྙན་ལ་ཡིད་དབང་ཕྲོགས་པའི་མཛེས་རྟོག་
གི་མཐུ་ནུས་མངོན་པར་ཐོན་ནུས། །
གཉིས་པ། མཛེས་རྟོག་དམིགས་རྣམ་
ཡིད་བཟོ་བྱེད་པའི་སྐབས།
བརྗོད་བྱ་སྤྱི་ཚོགས་འཚོ་བའི་སྣང་ཚུལ་སྣ་ཚོགས་ཀྱིས་རྩོམ་པ་པོ་གསར་
རྩོམ་ལ་འཇུག་པར་ ཀུན་ནས་བསླངས་ཤིང་སྐུལ་བས། བརྗོད་འདོད་ཀྱི་་་
སེམས་སྐྱེས་ཤིང་ཤུགས་ཇེ་དྲག་ཏུ་འཕེལ་བས་བརྗོད་བྱ་སྤྱི་ཚོགས་འཚོ་བའི་སྣང་
ཚུལ་རྣམས་མཛེས་རྟོག་གི་རིག་པས་རྟོག་སྣང་གི་འཆར་སྒོའི་བློ་བཀོད་དུ་སྒྱུ་རྩལ་
དམིགས་རྣམ་ཡིད་བཟོ་བྱེད་པའི་སྐབས་ཤིག་མངོན་པར་སྣང་ངོ༌། ། མཛེས་
རྟོག་གི་དམིགས་རྣམ་ཡིད་བཟོ་བྱེད་པའི་གསར་རྩོམ་ལ་འཇུག་པའི་སྒྱུ་རྩལ་གྱི་
རིག་པའི་སྤེལ་སྟངས་དེ་ལ་སྣང་བརྙན་གྱི་བསམ་གཞིགས་བྱེད་པའི་སྐབས་སུ་
བརྗོད་དོ། ། དེ་ནི་རྩོམ་པ་པོ་གསར་རྩོམ་ལ་འཇུག་སྐབས་བརྗོད་དོན་གྱི་འཚོ་
བ་ངེས་ཅན་ཞིག་ལ་དམིགས་སུ་གཞིགས་ཏེ་ཕྱོགས་ཡོངས་ནས་བསམ་གཞིགས་
དང་ཡིད་བཟོ་སྣ་ཚོགས་སྤེལ་བའི་ཡིད་ཀྱི་བྱེད་ལས་ཐུན་མོང་མ་ཡིན་པ་ཞིག་
352



ཡིན། སྐབས་དེར་མཛེས་རྟོག་གི་བློའི་རྟོག་སྣང་གི་འཆར་སྒོར་སྒྲོ་སྐུར་་་་་
འདོགས་གསུམ་གྱི་དྲན་པ་དང་། འཕྲུལ་སྣང་ཕུན་སུམ་ཚོགས་པར་བརྡོལ་
བའི་རྣམ་དཔྱོད་ཀྱི་རིག་པའི་རྩལ་ལ་བརྟེན་ནས་བརྗོད་བྱའི་དོན་རྣམས་དངོས་
རྣམ་བྱེ་བྲག་པའི་རང་མཚན་གསོན་ཉམས་ལྡན་པར་ཡིད་བཟོ་དང་སྒྲིག་སྦྱོར་
བསམ་གྱིས་མི་ཁྱབ་པར་སྐྲུན་ཅིང་བཀོད་པའི་དམིགས་རྣམ་གྱི་བསམ་གཞིགས་
བྱེད་པའི་སྐབས་སུ་ངེས་སོ། །
མཛེས་རྟོག་དམིགས་རྣམ་ཡིད་བཟོ་བྱེད་པའི་གོ་རིམ་ནི་རྟོག་སྣང་ཤེས་པ་
ཟབ་རྒྱས་སུ་མཆེད་པར་སྦྲགས་སྒྱུ་རྩལ་གྱི་མཛེས་རྟོག་གི་དམིགས་རྣམ་བྱེ་བྲག་
རང་མཚན་ཅན་དུ་བཀོལ་སྦྱོར་དང་གསར་སྐྲུན་བྱེད་པའི་རིག་པའི་བརྒྱུད་རིམ་
ཞིག་ཡིན། འཚོ་བའི་ཉམས་མྱོང་ལས་ཐོན་པའི་བརྗོད་བྱ་སྒྱུ་རྩལ་སྣང་བརྙན་
དུ་སྐྲུན་པ་དང་དེ་དག་ལ་སྒྱུ་རྩལ་གྱི་ཚེ་སྲོག་མཚམས་སྦྱོར་བའི་གསར་སྐྲུན་རང་
བཞིན་གྱི་རིག་པའི་ལས་སྣོན་བྱེད་དོ། །བརྗོད་བྱ་འཚོ་བའི་དངོས་དོན་གྱི་སྣང་
ཚུལ་མཐའ་དག་ལ་མཛེས་རྟོག་གི་རྣམ་དཔྱོད་རིག་པའི་རྩལ་ལ་བརྟེན་ནས་དབྱེ་
འབྱེད་དང་ཕྱོགས་སྡོམ་དང་འདོར་ལེན། དག་ཐེར་སོགས་ཀྱི་རིག་པའི་ལས་
སྐྱོར་དང་བཙོ་སྦྱང་གི་ཐབས་སྣ་ཚོགས་ལ་བརྟེན་ནས་སྙིང་བཅུད་འཛིན་པ་དང་
ཕྱི་གསོབ་སྤོང་བའི་སྲེག་བཅད་རྡར་བའི་གསེར་བཞིན་དུ་སྦྱངས་ཏེ་སྙིང་པོའི་
སྙིང་པོ་ལ་སྒྱུ་རྩལ་གྱི་ཚེ་སྲོག་དང་ལུས་གཟུགས་གི་ལང་ཚོའི་དཔལ་དང་ལྡན་
པར་སྒྱུ་རྩལ་སྣང་བརྙན་ཕུན་སུམ་ཚོགས་པར་གསར་སྐྲུན་བྱེད་པའི་བློ་དང་རིག་
པའི་མཐུ་སྟོབས་ངོམ་པ་ནི་སྒྱུ་རྩལ་གསར་རྩོམ་གྱི་རིག་པའི་ལས་ཀ་ཡིན། །
གསར་རྩོམ་ལ་འཇུག་པའི་ཐོག་མའི་ལས་ནི་བརྗོད་བྱ་ངོས་འཛིན་དང་
བརྗོད་སྙིང་གཏན་འཁེལ། མི་སྣའི་སྣང་བརྙན་ཡིད་བཟོ་དང་དོན་གྱི་བྱུང་
རིམ་བློ་བཀོད། འགལ་འདུ་གཅིག་སྡུད་དང༌། སྒྲིག་གཞིའི་བཀོད་སྒྲིག་
སོགས་ནི་གསར་རྩོམ་ལ་འཇུག་པའི་སྔོན་འགྲོའི་རྣམ་གཞག་གི་བློ་དང་རིག་པའི་
སྟ་གོན་བྱེད་པར་དམིགས་རྣམ་གྱི་བསམ་གཞིགས་སུ་བརྗོད་དོ། །
རྩོམ་པ་པོ་རྣམས་གསར་རྩོམ་གྱི་དམིགས་རྣམ་ཡིད་བཟོ་བྱེད་པའི་བསམ་
353



གཞིགས་ཀྱི་རིག་པ་སྤེལ་སྟངས་མི་འདྲ་སྟེ། ལ་ལས་མཛེས་རྟོག་གི་དམིགས་
རྣམ་ཡིད་བཟོ་བྱེད་པའི་སྣང་བརྙན་གྱི་བསམ་གཞིགས་ ཐོག་མར་བྱེད་པར་
གོམས་པས་བརྗོད་བྱའི་དོན་ལ་ཐོག་མར་བསམ་གཞིགས་ཀྱི་བློ་བཀོད་ཡང་ཡང་
བྱས་ཏེ་སྣང་ངོར་དམིགས་རྣམ་ཕུན་སུམ་ཚོགས་པར་བསྐྲུན་ཏེ་མཐར་རྗོད་བྱེད་
ཚིག་གི་སྦྱོར་བ་ལ་བརྟེན་ནས་སྣང་བརྙན་དུ་སྐྲུན་པ་དང༌། ལ་ལས་ཀྱང་
བསམ་བློ་གཏོང་ཞོར་ལ་འབྲི་བཞིན་དུ་གསར་རྩོམ་བྱེད་པ་དང༌། ལ་ལས་སྔོན་
ལ་གནད་འཛིན་གྱི་གཞི་རྐང་ཞིག་བྲིས་ཏེ་གནད་འཛིན་ལྟར་རིམ་བཞིན་གསར་
རྩོམ་བྱེད་པ་དང་། ལ་ལའང་རྩོམ་ཞོར་ལ་འགྲོ་ཞོར་གྱིས་གནས་གཞན་དུ་སོང་
ནས་བྲིས་པ་དང་། སྔོན་གྱི་བསམ་འདུན་ལས་ལྡོག་པར་གྱུར་པ་དང་ རང་
སེམས་ལས་འདས་པར་བྱུང་བས་རང་ཡང་ངོ་མཚར་ཞིང་ཐེ་ཚོམ་གྱི་དོགས་སྣང་
སྐྱེས་པར་འཇུག་པའི་སྣང་ཚུལ་སྣ་ཚོགས་འབྱུང་ངོ་། ། ལར་འཚོ་བ་དངོས་ཀྱི་
ཉམས་མྱོང་ལས་ཐོན་པའི་བརྗོད་བྱའི་དོན་ལ་སྲེག་བཅད་རྡར་བའི་གསེར་་་་
བཞིན་དུ་རྣམ་དཔྱོད་ཀྱི་རིག་པས་ཡང་དང་ཡང་དུ་རྟོག་དཔྱོད་དང་རྟོག་སྣང་གི་
འཆར་སྒོའི་བློ་བཀོད་ཕུན་སུམ་ཚོགས་ པར་ སྤེལ་ བའི་ སྣང་བརྙན་གྱི་བསམ་་་
གཞིགས་གཏིང་ཟབ་ཏུ་མ་བཏང་ན་གསར་རྩོམ་གྱི་ལས་ཀ་གཏན་ནས་འབྱུང་མི་
སྲིད་པར་ལག་ལེན་དངོས་ལས་ར་སྤྲོད་འབྱུང་བ་ཆོས་ཉིད་ཡིན། རྩོམ་རིག་
གསར་རྩོམ་གྱི་རིག་པའི་ལས་ཀ་ཐུན་མོང་མ་ཡིན་པ་དེ་དཀའ་སྤྱད་སྡུག་རུས་ཀྱི་
བརྩོན་འགྲུས་ཀྱི་གོ་ཆ་བཙན་པོས་སྐྱེལ་མ་མ་བྱས་ན་བློ་དང་རིག་པའི་འཁོར་ལོ་
མི་ འཁོར་ པར་འདོད་ དོ། ། དེ་ནི་ ཧ་ ཅང་ སྡུག་ བསྔལ་ བའི་ ལས་ ཀ་ ཞིག་ སྟེ།
དཔེར་ན་ཨུ་རུ་སུའི་རྩོམ་རིག་པ་སྙན་གྲགས་ཅན་གོ་ཀོ་ལི་གསར་རྩོམ་ལ་འཇུག་
པའི་སྔ་མའི་ སྟ་གོན་ དུ་ ཐོག་མར་བསམ་གཞིགས་རྒྱ་ཆེར་གཏོང་བར་བསམ་་
གཏན་གྱི་ཚུལ་དུ་དུས་ཡུན་རིང་པོར་གནས་པ། རང་ཁྱིམ་དུ་ཉིན་ཕྱེས་ཀྱི་རིང་
ལ་སྨྲ་བརྗོད་མེད་པར་ཕར་འགྲོ་ཚུར་འགྲོ་བྱེད་བཞིན་ལུས་ཤིང་གཞན་གྱི་སྨྲ་
སྒོའང་འགོག་པ་དང་། མཐར་བདག་གིར་བཟུང་བའི་རང་གི་ཁང་ཆུང་དུ་
ཉིན་འགའི་རིང་སྐོར་མི་འབུད་པར་བསྡད་ནས་གསར་རྩོམ་བྱེད་པ་ལྟ་བུའོ། །
354



བུ་གསོ་བ་ལ་མས་ཟླ་ངོ་བརྒྱུད་ལ་མངལ་དུ་ཁུར་བའི་སྡུག་བསྔལ་མྱོང་དགོས་པ་
བཞིན་དུས་ཡུན་རིང་པོར་འཚོ་བའི་བདེ་སྡུག་ཉམས་སུ་མྱོང་བ་དང་དཀའ་སྤྱད་
སྡུག་རུས་ཀྱིས་རྟོག་དཔྱོད་དང་འཚོལ་ཞིབ་བྱས་ནས་འཚོ་བ་དང་མི་ཚེ་ཡི་རིན་
ཐང་ལ་ཉམས་རྟོགས་ཀྱི་ངེས་ཤེས་རྣལ་མ་རྙེད་ པར་ བརྩོན་དགོས་པ་མ་ཟད།
མཐར་ཉམས་རྟོགས་དེ་མ་ལ་བུ་བཙས་པར་སྡུག་བསྔལ་མྱོང་དགོས་པ་ལྟར་རྩོམ་
པ་པོས་དཀའ་སྤྱད་སྡུག་རུས་ཀྱིས་མཛེས་རྟོག་གི་དམིགས་རྣམ་དང་སྒྱུ་རྩལ་སྣང་
བརྙན་ཡིད་བཟོ་དང་བློ་བཀོད་བྱེད་པར་སྣང་བརྙན་གྱི་བསམ་གཞིགས་ཕུན་
སུམ་ཚོགས་པའི་རྟོག་སྣང་གི་འཆར་སྒོ་སྤེལ་བར་ཤུགས་ཀྱིས་བརྩོན་འགྲུས་བྱེད་
དགོས་པ་ལྟ་བུའོ། ། །
མདོར་ན་གསར་རྩོམ་གྱི་ལས་ཀ་ནི་རླབས་ཆེ་ཞིང་གཟི་བརྗིད་ལྡན་ལ་
དཀའ་ངལ་བརྒྱ་ཕྲག་མྱོང་དགོས་པའི་སྡུག་བསྔལ་རང་བཞིན་གྱི་ལས་ཀ་ཞིག་
ཡིན་ནོ། །
གསུམ་པ། སྒྱུ་རྩལ་སྣང་བརྙན་གྱི་རྣམ་པ་
གཏན་འཁེལ་བྱེད་པའི་སྐབས།
རྩོམ་པ་པོས་མཛེས་རྟོག་གི་དམིགས་རྣམ་ཡིད་བཟོ་བྱེད་པའི་སྣང་བརྙན་
བསམ་གཞིགས་སྤེལ་ཏེ་སྒྱུ་རྩལ་སྣང་བརྙན་བློ་བཀོད་དང་སྐྱེད་སྲིང་བྱས་ནས་
དངོས་རྣམ་བྱེ་བྲོག་པའི་རང་མཚན་མངོན་པར་གསལ་པའི་སྣང་བརྙན་གསོན་
ཉམས་ལྡན་པར་སྐྲུན་པའི་སྐབས་ནི་སྒྱུ་རྩལ་སྣང་བརྙན་རང་མཚན་བྱེ་བྲག་པའི་
རྣམ་པར་སྦྱོར་བའི་སྐབས་ཡིན་ཏེ། མཛེས་རྟོག་གི་དམིགས་རྣམ་སྒྱུ་རྩལ་གྱི་
སྣང་བརྙན་བྱེ་བྲག་པའི་རང་མཚན་དུ་མངོན་པར་ངག་གི་རྣམ་པར་རིག་བྱེད་ཀྱི་
མིང་དང་ཚིག་ཏུ་སྦྱོར་དགོས། །
མཛེས་རྟོག་གི་དམིགས་རྣམ་དེ་བློ་ཡུལ་དུ་སྐྱེད་སྲིང་བྱས་པའི་མཐར་་་
355



དངོས་རྣམ་བྱེ་བྲག་པའི་རང་མཚན་གསལ་བའི་རྣམ་པ་ཞིག་ཏུ་བརྟེན་ཏེ་སྒྱུ་རྩལ་
སྣང་བརྙན་གསོན་ཉམས་ལྡན་པར་བསྐྲུན་ཅིང་མཚོན་པ། སྣང་བརྙན་གྱི་
བསམ་གཞིགས་ལ་བརྟེན་ནས་རྟོག་སྣང་གི་འཆར་སྒོའི་སྒྲོ་སྐུར་འདོགས་གསུམ་
གྱི་འཆར་སྣང་དང་འཕྲུལ་སྣང་སྣ་ཚོགས་ཀྱི་རིག་པར་བརྟེན་ནས་མཛེས་རྟོག་གི་
དམིགས་རྣམ་ཕུན་སུམ་ཚོགས་པར་ཡིད་བཟོ་བྱས་ཏེ་སྒྱུ་རྩལ་སྣང་བརྙན་གསོན་
ཉམས་ལྡན་པར་གསར་སྐྲུན་བྱེད་པ་དམིགས་ཡུལ་དངོས་ཡིན། དེ་ནི་ལས་སླ་
མོ་ཞིག་མ་ཡིན་ཏེ་ཡིད་ཀྱི་སྨྱུག་མ་མཛེས་ཤིང་སྡུག་པ་སྣང་བ་དེ་ཤོག་ངོས་ཀྱི་རི་
མོའི་སྨྱུག་མ་མཛེས་སྡུག་ཏུ་ཡོང་ཧ་ཅང་དཀའ་བར་སྣང༌། མཛེས་རྟོག་སྣང་
ཡུལ་གྱི་དམིགས་རྣམ་མཛེས་ཤིང་སྡུག་ པར་ཡིད་བཟོ་བྱས་པའི་སྒྱུ་རྩལ་སྣང་
བརྙན་དེ་རྩོམ་པ་པོས་མིང་དང་ཚིག་གི་ཚོགས་པའི་སྐད་ཆའི་རྣམ་པར་སྦྱོར་ཞིང་
སྐྲུན་པ་ལ་མཛེས་སྡུག་གི་ཉམས་དང་མདངས་མ་བོར་བར་ཐོན་ཐུབ་པར་བྱེད་རྒྱུ་
ཧ་ཅང་དཀའ་བའི་ལས་ཤིག་སྟེ། ཡིད་ཀྱི་བརྡ་དང་ངག་གི་བརྡའམ་སྐད་ཆ་ལ་
ཁྱད་པར་ཤིན་ཏུ་ཆེ་སྟེ་ནང་སེམས་ཀྱི་བརྡ་རྟགས་མང་ཤས་ཤིག་ངག་གི་རྣམ་
པར་རིག་བྱེད་ཀྱི་སྒྱུར་མི་ཐོན་པ་དང་ཆད་ལྷག་གང་རུང་འབྱུང་ངེས། སྒྲ་རིག་
གསར་བའི་གཞུང་དུ་སྐད་ཆ་ལ་ནང་སེམས་སུ་སྤྱོད་པའི་སྐད་ཆ་དང་ཕྱི་ངག་
སྒོར་སྤྱོད་པའི་སྐད་ཆ་གཉིས་སུ་བཤད་དེ། ཡིད་ཀྱི་སྐད་ཆ་དང་ངག་གི་སྐད་
ཆ་ལ་ལྷ་སྐད་དང་མི་སྐད་ཀྱི་ཚུལ་དུ་མི་འགལ་རུང་སྤྱིར་ཁྱད་པར་ཆེ་སྟེ། ལག་
བརྡ་དང་ངག་བརྡ་ལྟར་ཁྱད་པར་ཤིན་ཏུ་ཆེའོ། ། ནང་སེམས་ཀྱི་སྐད་ལ་སྒྲ་
མེད་གཟུགས་མེད་ཀྱི་བློས་བཏགས་པ་ཙམ་དུ་ཟད། དེ་ཡང་བརྡ་སྤྲོད་རིག་
པའི་རྣམ་གཞག་ཁོ་ནའི་བཅད་པར་མ་ངེས་པར་མཛེས་རྟོག་གི་དམིགས་རྣམ་
བྱུང་རྒྱལ་དུ་ཡིད་བཟོ་སྣ་ཚོགས་པར་བྱེད་ཅིང་། མཐར་དེ་དག་ངག་གི་རྣམ་
པར་རིག་བྱེད་དུ་སྦྱོར་ཚེ་དེ་ལ་མ་དག་མ་གསལ་བའི་ཆད་ལྷག་དང་བརྡ་སྤྲོད་ཀྱི་
ལུགས་དང་འགལ་བ་ལ་སོགས་པའི་སྐྱོན་སྣ་ཚོགས་འབྱུང་ངེས་པས་དེ་ལའང་
བརྡ་སྤྲོད་རིག་པ་དང་རྩོམ་རིག་གཞུང་ལུགས་སོགས་ཀྱི་རིགས་པའི་རྣམ་གཞག་
ལ་བསྟེན་ནས་ཡང་སྐྱར་རྟོག་དཔྱོད་ཞིབ་འཇུག་གི་སྒོ་ནས་ཡིད་ཀྱི་མཛེས་རྟོག་གི་
356



དམིགས་རྣམ་དང་སྒྱུ་རྩལ་སྣང་བརྙན་རྣམས་ངག་གི་རྣམ་པར་རིག་བྱེད་ཀྱི་མིང་
དང་ཚིག་གི་ཚོགས་པར་དག་བཅོས་ཀྱིས་སྦྱོར་དགོས། སྒྱུ་རྩལ་སྣང་བརྙན་གྱི་
རྣམ་པ་གཏན་ཆགས་སུ་གྲུབ་པའི་གོ་རིམ་ནི་ཐོག་མར་མཛེས་རྟོག་གི་དམིགས་
རྣམ་ཡིད་དུ་སྣང་བ་དང་དེ་ནས་སྣང་ངོར་མི་མཐུད་དུ་གསར་སྐྲུན་དང་སྐྱེད་
སྲིང་ཡིད་བཟོ་བྱེད་པར་རྟོག་སྣང་གི་འཆར་སྒོ་ཕུན་སུམ་ཚོགས་པར་སྤེལ་ཞིང་དེ་
དག་ལ་རང་མཚན་བྱེ་བྲག་པའི་རྣམ་པ་འཛིན་པའི་སྣང་བརྙན་གསོན་ཉམས་
ལྡན་པར་འགོད་ཅིང་སྐྲུན་པ་དང་མཐར་ངག་གི་རྣམ་པར་རིག་བྱེད་ཀྱི་མེ་ལོང་
དུ་མངོན་པར་འགོད་པའི་སྒྱུ་རྩལ་གསར་སྐྲུན་གྱི་རིག་པའི་ལས་ཐུན་མོང་མ་ཡིན་
པའི་གོ་རིམ་དེ་ལྟ་བུའོ། །བརྗོད་བྱའི་ནང་དོན་རྒྱུད་ལ་སྐྱེས་པ་དང་དེ་མཚོན་
བྱེད་ཀྱི་རྣམ་པ་འཚོལ་བ་དང༌། དེའང་མཚོན་བྱེད་ངག་གི་རྣམ་པར་བརྟེན་པ་
བཅས་བྱེད་དོ། །
གསར་རྩོམ་གྱི་སྐབས་སུ་སྤྱིར་ཡིད་ཀྱི་རྣམ་པར་ཤེས་པས་རྟོག་དཔྱོད་དང་
ཡིད་བཟོ་བྱེད་པར་རྟོག་སྣང་གི་འཆར་སྒོ་སྤེལ་ཏེ་མཛེས་རྟོག་དམིགས་རྣམ་དང་
ཡིད་ཀྱི་དངོས་རྣམ་སྒྱུ་རྩལ་སྣང་བརྙན་དུ་ཡིད་བཟོ་བྱས་པ་རྣམས་ངག་གི་རྣམ་
པར་རིག་བྱེད་ཀྱི་ཚིག་གི་ཕྲེང་བར་སྤེལ་ཏེ་སྒྱུ་རྩལ་སྣང་བརྙན་གསོན་ཉམས་ལྡན་
པའི་དངོས་གཟུགས་སུ་སྐྲུན་པར་བྱེད་དོ། །དེ་ལའང་ལྟོས་བཅས་ཀྱི་འགྱུར་ལྡོག་
མཆིས་ཏེ་ཡིད་ངོར་བཟོས་པའི་བརྗོད་དོན་གྱི་སྣང་བརྙན་སོགས་ལ་ཁ་གསབ་
འཕྲི་སྣོན་གྱི་སྤང་བླང་དང་བཅོས་སྒྱུར་སོགས་ཀྱི་དག་བཅོས་བྱེད་དགོས་ཏེ།
བརྗོད་སྙིང་མངོན་གསལ་དུ་འདོན་ཕྱིར་རིག་པའི་དཔྱད་པ་གཏིང་ཟབ་ཏུ་སྤེལ་
དགོས། བརྗོད་དོན་བྱུང་རིམ་གྱི་བཀོད་པ་ཆོས་ཉིད་དང་མཐུན་མིན་དང་མི་
སྣའི་རང་གཤིས་ཀྱི་ཁྱད་ཆོས་ལོ་རྒྱུས་ཀྱི་ཚུལ་དང་རང་བཞིན་དག་ལ་མཐུན་མིན་
དང་། འཚོ་བའི་ཉམས་མྱོང་གི་ལོ་རྒྱུས་གནས་ཚུལ་དང་ཉམས་རྟོགས་ཀྱི་་
བསམ་འདུན་དང་མཐུན་མིན་བཅས་ལ་དམིགས་ནས་སྣང་ངོའི་སྒྱུ་རྩལ་ གྱི་ས་
བཀོད་པ་ལ་དག་བཅོས་དང་བསྒྱུར་བཅོས་བྱེད་དགོས། དཔེར་ན་ཕུ་ཞི་ཅིན་
གྱིས་ཏཱ་རེ་ཡ་ནཱ་གཞན་ལ་བག་མར་གཏོང་དགོས་པ་སྔོན་ཡིད་དུ་སྣང་མ་མྱངས་
357



པ་ལྟ་བུ་དང་། ལུའུ་ཞུན་གྱིས་ཀྱང་ཨཱ་ཁེ་ཡུའི་གཏམ་རྒྱུད་ཀྱི་མཐའ་འབྲས་
མྱུར་ལམ་དུ་ཀུན་འཛོམས་ལྷན་རྒྱས་སུ་བྱུང་བ་ཡང་ཁོང་རང་གི་ཡིད་ལས་འདས་
པར་སྣང་བ་ལྟ་བུ་དང་། དེ་ཡང་ཧྥུ་ཅེ་ཡེ་ཧྥུ་ཡིས་སྔོན་འདང་ལ་མེ་ཏེ་ཁོ་རང་
ལྕེབ་རྒྱག་ཏུ་འཇུག་གྲབས་བྱས་ལ་རྗེས་སུ་དེ་བྲོས་དམག་ཅིག་ ཏུ་མ་བཅོས་ཀ་
མེད་དུ་གྱུར་བ་ལྟ་བུ་སོགས་ཀྱི་དཔེ་མང་ངོ༌། ། གནས་ཚུལ་དེ་དག་ལ་གཞིགས་ནི་
གཙོ་བོར་བརྗོད་བྱའི་མི་སྣའི་སྣང་བརྙན་ལ་རང་མཚན་དུ་གྱུར་བའི་རང་གཤིས་
ཀྱི་ཁྱད་ཆོས་མངོན་པར་ལྡན་པ་དང་དོན་གྱི་བྱུང་རིམ་ལ་འཚོ་བ་དངོས་ཀྱི་ཆོས་
ཉིད་དང་མཐུན་པར་འགོད་སྐབས་སྔོན་གྱི་དམིགས་རྣམ་ལ་དག་བཅོས་ཀྱི་ལས་
སྐྱོར་བྱེད་དགོས། །
རྩོམ་པ་པོ་རྣམས་ཀྱིས་བརྗོད་པར་འདོད་པའི་དོན་བདེ་བླག་ཏུ་མཛེས་
པར་མཚོན་པ་ལ་མཚོན་བྱེད་ཀྱི་ཐབས་དང་རྣམ་པ་ལྷུན་དུ་གྲུབ་ཅིང་མཛེས་རྟོག་
རིག་པའི་གཞུང་ལུགས་ལ་ངེས་པའི་སྒྱུ་རྩལ་གྱི་ཐབས་ཤེས་ཤིག་རྙེད་པར་གསར་
རྩོམ་གྱི་དུས་དང་རྣམ་པ་ཀུན་ཏུ་གཟབ་ཅིང་ནན་པར་བློ་རྩེ་གཅིག་སྒྲིམ་དུ་རྟོག་
དཔྱོད་ཞིབ་འཇུག་བྱེད་དགོས་པ་དང་། སྒྱུ་རྩལ་གསར་སྐྲུན་གྱི་སྣང་བརྙན་
བསམ་གཞིགས་ཀྱི་རིག་པ་ལ་བརྟེན་ནས་བརྗོད་བྱའི་དོན་གྱི་དངོས་རྣམ་མཛེས་
རྟོག་གི་དམིགས་རྣམ་དུ་འགོད་པར་བློ་བཟོ་དང་རྟོག་སྣང་གི་བློ་བཀོད་ཕུན་སུམ་
ཚོགས་པར་སྤེལ་དགོས། དཔེར་ན་ལེ་ཧྥུ་ཐོར་སི་ཐེས་《ཨན་ནཱ་ཁ་ལེ་ཉི་ནཱ་》
ཞེས་པའི་སྒྲུང་རྩོམ་དེ་ལོ་ལྔའི་རིང་བརྩམས་པ་དང་ནང་གསེས་ལེ་ཚན་ཁ་ཤས་
ཐེངས་བཅུ་གཉིས་སུ་བཅོས་པ་ལྟ་བུ་དང་། 《སླར་གསོན་»ཞེས་པའི་སྒྲུང་
རྩོམ་དེའང་ལོ་ངོ་བཅུ་ཕྲག་གཅིག་གི་རིང་བརྩམས་ཤིང་བཅོས་པ་དང་དེའི་གླེང་
གཞི་གཅིག་པའི་ཟིན་བྲིས་ཐེངས་ཉི་ཤུ་ལྷག་ཏུ་སྐྱུར་འབྲི་དག་བཅོས་བྱས་པ་ལྟ་
བུ་དང༌། ཁོང་གིས་གསར་རྩོམ་གྱི་ཉམས་མྱོང་ལ། བསྟན་བཅོས་རྩོམ་པར་
ཁ་གསབ་ལེགས་བཅོས་ཅི་འདྲ་མང་རུང་འཕྲི་སུབ་ཀྱི་ལེགས་བཅོས་ལས་ཕན་པ་
མེད་དོ། ། ཞེས་བསླབ་བྱ་བསྟན་པ་ལྟ་བུ་དང་། ཆི་ཁོ་ཧྥུས་ཀྱང་། དོན་
དངོས་སུ་གསར་རྩོམ་གྱི་ཐབས་ཤེས་དངོས་ནི་བྲིས་མ་ལེགས་པའི་ཆ་དེ་དག་
358



འཕྲི་སུབ་བྱེད་ཡོད་པ་དེའོ། ། ཞེས་གསུངས་པ་ལྟ་བུའི་སྔོན་བྱོན་མཁས་ པའི་
གསར་རྩོམ་གྱི་ཉམས་མྱོང་དང་བསླབ་བྱ་ལས་འཕྲི་བཅོས་ཀྱི་ཐབས་ཤེས་ནི་རྩོམ་
རིག་གསར་རྩོམ་གྱི་བརྗོད་བྱ་བདེ་བླག་ཏུ་མཚོན་པ་དང་བརྗོད་སྙིང་གཏིང་ཟབ་
ཏུ་འདོན་པར་ཤིན་ཏུ་གལ་ཆེ་བའོ། །
ལེའུ་གསུམ་པ། རྩོམ་རིག་གསར་རྩོམ་
གྱི་བསམ་གཞིགས་བཤད་པ།
གོང་དུ་བཤད་མ་ཐག་པའི་རྩོམ་རིག་གསར་རྩོམ་གྱི་སྐབས་ནི་བསམ་་་
གཞིགས་ཀྱི་བློ་དང་རིག་པ་སྤེལ་བའི་སྐབས་ཤིག་ཡིན་ལ་སྐབས་དེར་སྣང་བརྙན་
གྱི་བསམ་གཞིགས་གཙོར་སྣང་། ང་ཚོས་སྣང་བརྙན་བསམ་གཞིགས་ཞེས་་
པའི་ངོ་བོ་དང་ཁྱད་ཆོས། དོན་སྙིང་དང༌། དེ་མིན་རྗེས་དཔག་བསམ་་
གཞིགས་དང་ཐོལ་བྱུང་གི་རིག་པ་བཅས་རིག་པ་སོ་སོའི་ངོ་བོ་དང་ཁྱད་ཆོས་
དང་ནུས་པ་སོགས་མདོར་བསྟན་ཙམ་བརྗོད་པར་བྱའོ། །
དང་པོ། སྣང་བརྙན་གྱི་བསམ་གཞིགས་བཤད་པ།
གཅིག
སྣང་བརྙན་གྱི་བསམ་གཞིགས་ནི་རྩོམ་རིག་གསར་
རྩོམ་གྱི་སྒྱུ་རྩལ་བསམ་གཞིགས་ཡིན།
རྩོམ་རིག་སྒྱུ་རྩལ་གྱི་རྩ་བའི་ཁྱད་ཆོས་ནི་སྐད་ཆའམ་ངག་གི་སྦྱོར་བ་ལ་
བརྟེན་ནས་གསོན་ཉམས་ལྡན་པའི་སྣང་བརྙན་ཕུན་སུམ་ཚོགས་པར་སྐྲུན་པའི་
སྒོ་ནས་བརྗོད་བྱ་སྤྱི་ཚོགས་འཚོ་བའི་མི་དོན་རྣམས་མངོན་སུམ་བཞིན་མཚོན་
ཞིང་རྩོམ་པ་པོ་རང་གི་ནང་སེམས་ཀྱི་ཆགས་པ་དང་སྡང་བའི་འགྱུར་བ་མངོན་
359



པར་མཚོན་པའི་ངག་གི་སྒྱུ་རྩལ་ཐུན་མོང་མ་ཡིན་པ་ཞིག་ཡིན། སྐད་ཆའི་སྦྱོར་
བ་ལ་བརྟེན་ནས་སྒྱུ་རྩལ་སྣང་བརྙན་གསོན་ཉམས་ལྡན་པར་སྐྲུན་ཚེ་ཐོག་མར་
བརྗོད་བྱའི་དངོས་རྣམ་བྱེ་བྲག་རང་མཚན་དང་བཅས་པར་ནང་སེམས་སུ་སྣང་
ཞིང་ཡིད་ཀྱི་རྣམ་པར་ཤེས་པས་ཡིད་བཟོ་སྒྲོ་འདོགས་ཀྱི་རིག་པའི་ལས་སྣོན་སྣ་
ཚོགས་བྱེད་པར་སྣང་བརྙན་བསམ་གཞིགས་ཞེས་བརྗོད་དོ། །དེ་ནི་སྣང་བརྙན་
བཟོ་སྐྲུན་གྱི་ཐོག་མའི་བློ་དང་རིག་པའི་ཡུལ་དུ་བྱེད་པའི་ལས་ཀ་གལ་ཆེན་ཞིག་
སྟེ་སྣང་བརྙན་བསམ་གཞིགས་ཀྱི་རིག་པའི་བཀོད་པ་མེད་ན་ངག་སྦྱོར་གྱི་སྣང་
བརྙན་གསར་སྐྲུན་བྱེད་མི་ཐུབ་པའོ། །སྣང་བརྙན་གྱི་བསམ་གཞིགས་ནི་ཚོར་
ཤེས་ཀྱི་དབང་ངོར་སྣང་བའི་འཚོ་བའི་སྣང་ཚུལ་ཏེ་ མི་སྣ་དང་དོན་དངོས་བྱེ་
བྲག་པའི་གཟུགས་དང་རྣམ་པ་འཛིན་རྣམ་གྱིས་བཟུང་བའི་ཡིད་ཀྱི་དངོས་རྣམ་
བྱེ་བྲག་པའི་བློའི་དྲན་པ་བསླངས་ཏེ་དེ་དག་སླར་བློ་ངོར་སྣང་སྟེ་མཛེས་རྟོག་གི་
དམིགས་རྣམ་ངེས་ཅན་ཞིག་གཞིར་བཟུང་ནས་སྒྱུ་རྩལ་གསར་སྐྲུན་གྱི་བློ་བཀོད་
ཀྱི་འཆར་སྒོ་ཕུན་སུམ་ཚོགས་པར་སྤེལ་བའི་སྣང་བརྙན་བསམ་གཞིགས་ཀྱིས་
བརྗོད་བྱའི་དངོས་རྣམ་མཐའ་དག་སྒྱུ་རྩལ་སྣང་བརྙན་བྱེ་བྲག་རང་མཚན་ཅན་
དང་གསོན་ཉམས་ཀྱི་དཔལ་དང་ལྡན་ཞིང་ཚེ་དང་སྲོག་གི་ལང་ཚོའི་དཔལ་་
འབར་བའི་མི་སྣའི་སྣང་བརྙན་གསར་སྐྲུན་བྱེད་དོ། ། ཤེས་བྱའི་གཟུགས་དང་
རྣམ་པ་འཛིན་པའི་ཚོར་ཤེས་ཀྱི་དབང་ཁམས་ཀླད་ཕྱེད་ཀྱི་གཡས་ཕྱོགས་སུ་་
གནས་པར་དེང་རབས་ཀྱི་སེམས་ཁམས་རིག་པ་བ་རྣམས་ཀྱིས་བཤད་དོ། །
སྣང་བརྙན་གྱི་བསམ་གཞིགས་སྤྱིར་དབང་ཁམས་སོ་ སོའི་སྐྱེ་མཆེད་ལ་བརྟེན་
ཅིང་བརྒྱུད་དགོས་ལ་ལྟོས་བཅས་སུ་ཀླད་པའི་གཡས་ཕྱོགས་ཀྱི་དབང་ཁམས་ཀྱི་
ནུས་པ་མངོན་གསལ་དུ་འདོན་པའི་དབང་གིས་དབང་་ཁམས་ལ་ཁྱད་པར་ཅུང་
ཙམ་ཡོད་པར་གསལ། གཟུགས་དང་རྣམ་པ་ལས་ལྡོག་པའི་ངོ་བོའམ་རང་
བཞིན་གྱི་ཆ་འཛིན་པའི་དབང་ཤེས་དེ་ཀླད་ཕྱེད་ཀྱི་གཡོན་ཕྱོགས་སུ་གནས་ལ་
དབང་ཤེས་ཀྱི་ནུས་པའང་དེ་ལས་ཆེས་ཆེར་འདོན་པར་བཤད། ཚད་མ་རིག་
པའམ་རྗེས་དཔག་རིག་པའི་བསམ་གཞིགས་ཀླད་ཕྱེད་གཡོན་ཕྱོགས་ཀྱི་དབང་
360



ཁམས་ཀྱི་ནུས་པ་གཙོ་བོར་མངོན་པར་བཤད། སྣང་བརྙན་བསམ་གཞིགས་
ཀྱི་རིག་པའི་འཕེལ་རིམ་ལ་ཕྱི་དངོས་པོའི་གཟུགས་དང་རྣམ་པ་གཟུང་རྣམ་དུ་
ཚོར་ཞིང་སྣང་བ་དེ་འཛིན་རྣམ་དུ་སྐྱེད་པའི་ཤེས་པ་དེ་ཕྱི་ཡུལ་གྱི་ཤུགས་ཆེ་ཞིང་
གདོད་མའི་དངོས་གཤིས་ཀྱི་རང་བཞིན་དུ་འཕེལ་བའི་སྣང་བརྙན་གྱི་བསམ་
གཞིགས་ཚད་ཅུང་ཙམ་མཐོ་བའི་གནས་སུ་སླེབས་པ་དང་དེ་ནས་མཛེས་རྟོག་གི་
རིག་པའི་སྒྱུ་རྩལ་རང་བཞིན་གྱི་སྣང་བརྙན་བསམ་གཞིགས་ནི་རིག་པའི་ཚད་
མཐོ་རིམ་དུ་སླེབས་པའི་རྣམ་པ་གསུམ་དུ་རིམ་བཞིན་གོང་དུ་འཕེལ་ལོ། །སྣང་
བརྙན་བསམ་གཞིགས་དམའ་རིམ་གྱི་གདོད་མའི་སྐབས་ཀྱི་རྣམ་པ་ནི་དཔེར་ན་
མེ་ལོང་ངོས་ལ་གཟུགས་བརྙན་འཆར་བ་ལྟར་ཡུལ་ཡུལ་ཅན་གྱི་སྣང་ངོར་ཐད་
ཀར་སྣང་བ་ཙམ་ལས་ཡུལ་ཅན་གྱི་ཡུལ་ལ་ཤུགས་རྐྱེན་ཅི་ཡང་ཐེབས་མེད་པར་
སྣང་། བར་མའི་དཔེ་ལ་སྔར་ཤེས་ཟིན་གྱི་རྟོགས་སྣང་གི་དངོས་རྣམ་དྲན་ཤེས་
སུ་སླར་སྣང་བར་བསླངས་ཤིང་ཡིད་དུ་སྤེལ་ཞིང་སེམས་སུ་གྱུར་བ་དང་། མཐོ་
རིམ་མཆོག་གྱུར་གྱི་སྒྱུ་རྩལ་གསར་སྐྲུན་གྱི་སྣང་བརྙན་བསམ་གཞིགས་ནི་དཔེར་
ན་སྒྱུ་མའི་མེ་ལོང་དུ་གཟུགས་བརྙན་འཆར་བ་བཞིན་ངོ་མཚར་མཛེས་སྡུག་གི་
དཔལ་འབར་བའི་ཕུགས་བསམ་གྱི་མཛེས་སྣང་ཕུན་སུམ་ཚོགས་པར་སྤེལ་བའི་
སྣང་བརྙན་བསམ་གཞིགས་འོད་རབ་འབར་པ་ཞིག་སྟེ། མེ་ཏོག་པད་མའི་
རྟགས་མཚན་ནམ་ཁྱད་ཆོད་ལ་བརྟེན་ནས་སྐྱེས་བུ་དམ་པའི་རང་བཞིན་བཟང་
པོ་མཚོན་བྱེད་ཀྱི་དཔེར་བརྗོད་པ། སྙན་ངག་གི་ཚིག་སྦྱོར་ལ་རྒྱུན་སྣ་ཚོགས་
ཀྱིས་བརྒྱན་པའི་དཔེ་དང་ལུགས་ལྟར་བརྗོད་བྱའི་དོན་ལ་མཚོན་བྱེད་ཀྱི་དཔེ་
དངོས་པོ་གཞན་གྱི་རྟགས་དང་མཚན་མ་ལ་སོགས་དཔེ་དང་གཟུགས་སུ་བཀོད་
པའི་སྒོ་ནས་བརྗོད་བྱའི་དོན་མཚོན་པ་ལྟ་བུ། དེ་ལ་ད་རུང་སྒྲོ་སྐུར་འདོགས་
གསུམ་གྱི་རྟོག་སྣང་གི་འཆར་སྒོ་ཕུན་སུམ་ཚོགས་པར་སྤེལ་བའི་མཛེས་རྟོག་གི་
བསམ་པས་རླན་ཞིང་གཏམས་པ། དེའི་དོན་དང་པོ་ལ་ཧྥ་རན་སུའི་སྤྱི་ཚོགས་
རིག་པ་པ་ལེ་བེ་པུ་ལུར་གྱིས། ཁོ་ཚོའི་བསམ་གཞིགས་དེ་སྤྱི་མཚན་ནམ་རྗེས་
དཔག་སྤྱི་ལུགས་ཀྱི་རིག་པའི་ཚད་དུ་མ་ཐོན་པའི་ཡུལ་གྱི་དངོས་གཟུགས་ཀྱི་སྣང་
361



རྣམ་ཁོ་ན་མཁྲེགས་འཛིན་བྱེད་པའི་རིག་པ་ཉིད་དོ་ཞེས་གདོད་མའི་རང་
བཞིན་གྱི་སྣང་བརྙན་བསམ་གཞིགས་ཀྱི་རང་བཞིན་གསལ་དུ་བསྟན་པ་ལྟ་བུ།
ཧེ་གོར་གྱིས་དེ་ལའང་གཟུགས་རྣམ་གྱི་བསམ་གཞིགས་ཞེས་བརྗོད་ པ་དང་།
དེའང་གློ་བར་བའི་ཤེས་པ་ཞིག་སྟེ་བརྗོད་བྱའི་དོན་དེ་ཡིག་ཚོགས་སུ་གྱུར་ཏེ་ཕྱི་
དངོས་པོའི་ཁྲོད་ནས་གྲོལ་ཏེ་རང་རྐྱ་ཐུབ་པའི་འདུ་ཤེས་སུ་གྱུར་བའི་ཡིད་ཤེས་
ཤིག་ཀྱང་ཡིན་(ཏེ)ཞེས་བརྗོད་པ་ལྟ་བུའོ། །
སྣང་བརྙན་བསམ་ གཞིགས་ཚད་འབྲིང་རིམ་དུ་གནས་པའི་ཚུལ་ནི་སྤྱི་
ཚོགས་འཚོ་བའི་ལག་ལེན་གྱི་བག་ཆགས་ཀྱི་ཤུགས་རྐྱེན་ལས་རང་རྟོགས་མ་ཡིན་
པའི་སྣང་བརྙན་བསམ་གཞིགས་ཀྱི་རིག་པ་རང་ཤུགས་སུ་སྐྱེས་ཤིང་ཐོན་པ་སྟེ།
ཕྱི་དངོས་པོའི་སྣང་ཚུལ་སྣ་ཚོགས་ཀྱིས་སེམས་བྱུང་གི་སྤྲོ་པ་རྣམ་པར་བསླངས་ཏེ་
སྣང་བརྙན་བསམ་གཞིགས་ཀྱི་འཆར་སྒོ་ཕུན་སུམ་ཚོགས་པར་སྐྱེས་ཤིང་གསོན་
ཉམས་ལྡན་པའི་སྣང་བརྙན་བློ་བཟོ་དང་གསར་སྐྲུན་བྱེད་པ། དཔེར་ན་མེ་
ཏོག་གི་ཚོམ་བུ་ཞིག་མཐོང་རྗེས་སྣང་ངོར་ཁ་དོག་གསར་བའི་མདངས་སྣ་ཚོགས་
ཀྱི་མཛེས་དཔལ་སྣང་བ་དང་དེ་ལས་ཀྱང༌། པད་མའི་མཛེས་པའི་དཔལ་ཡོན་
ཀུན། ། འགའ་ཞིག་དག་ཏུ་བསྡུས་པ་བཞིན། །ཁྱེད་ཞལ་རྣམ་པར་མཛེས་་་་
པའོ། །ཞེས་པའི་ཕྱི་དངོས་པོའི་སྣང་ཚུལ་ནང་སེམས་ཀྱི་འགྱུར་བ་བསླངས་ཤིང་
སྣང་བརྙན་གྱི་གཟུགས་སུ་མཚམས་སྦྱོར་བྱེད་པའི་དཔེ་ལྟ་བུ།
དེ་ཡང་མཐོ་རིམ་གྱི་སྣང་བརྙན་བསམ་གཞིགས་ནི་མཛེས་རྟོག་ཕུགས་
བསམ་གྱི་གསར་སྐྲུན་རང་བཞིན་གྱི་རིག་པའི་སྟོབས་ཀྱིས་དྲངས་པའི་གསོན་
ཉམས་ལྡན་པའི་སྒྱུ་རྩལ་གསར་སྐྲུན་གྱི་སྣང་བརྙན་བསམ་གཞིགས་ཕུན་སུམ་
ཚོགས་པར་སྤེལ་བ་དེའོ། ། མཛེས་རྟོག་ཕུགས་བསམ་གྱི་བློ་དང་རིག་པའི་
འཆར་སྒོ་ལ་བརྟེན་ནས་སྒྱུ་རྩལ་སྣང་བརྙན་ཕུན་སུམ་ཚོགས་པར་བློ་བཀོད་ཡིད་
བཟོའི་གསར་སྐྲུན་བྱས་ཏེ་རྩོམ་རིག་གསར་རྩོམ་གྱི་ལས་རྣམ་པར་སྤེལ་བ། སྤྱི་
ཚོགས་འཚོ་བའི་ལག་ལེན་གྱི་ཉམས་མྱོང་ལས་ཐོན་པའི་ཉམས་རྟོགས་ལ་བརྟེན་
ནས་མཛེས་རྟོག་ཕུགས་བསམ་གྱི་དམིགས་རྣམ་བློ་བཀོད་ཡིད་བཟོ་བྱེད་པའི་
362



རྟོག་སྣང་གི་འཆར་སྒོ་ཕུན་སུམ་ཚོགས་པར་སྤེལ་ཏེ་སྒྱུ་རྩལ་སྣང་བརྙན་མཛེས་
སྡུག་ཡིད་འོང་དུ་གསར་སྐྲུན་བྱེད་པའི་མཛེས་རྟོག་ཆགས་སྡང་གི་བསམ་་་་
གཞིགས་བྱེད་དོ། །ཕྱི་དངོས་པོའི་སྣང་ཚུལ་སྣ་ཚོགས་ནང་སེམས་སུ་སྣང་བ་
དང་ནང་སེམས་ཀྱི་དངོས་རྣམ་མཛེས་རྟོག་ཕུགས་བསམ་ གྱི་དམིགས་རྣམ་་་་་
གསོན་ཉམས་ལྡན་པར་བཀོད་པའི་མཛེས་རྟོག་གི་སྣང་བརྙན་བསམ་གཞིགས་
ཀྱི་བློ་བཀོད་ཕུན་སུམ་ཚོགས་པར་སྤེལ་བའི་མཆོག་གྱུར་སྒྱུ་རྩལ་གྱི་བློ་དང་རིག་
པའི་ནུས་པ་ཁྱད་དུ་འཕགས་པར་འདོན།
གཉིས།
སྣང་བརྙན་བསམ་གཞིགས་ཀྱི་ཁྱད་ཆོས་བཤད་པ།
༡. རྣམ་པ་ལ་བརྟེན་ནས་ངོ་བོ་མཚོན་པ། སྣང་བརྙན་གྱི་བསམ་་་་་
གཞིགས་བྱ་བས་དུས་དང་རྣམ་པ་ཀུན་ཏུ་འཚོ་བ་དངོས་ལས་ཐོན་པའི་དངོས་
རྣམ་བྱེ་བྲག་པའི་རྣམ་པ་མ་བོར་བར་འདུ་ཤེས་ཀྱི་འཛིན་རྣམ་དུ་ངེས་པ་དེ་དག་
སླར་ཡིད་ངོར་དྲན་པ་གསོས་ཏེ། དངོས་རྣམ་བྱེ་བྲག་པའི་རང་མཚན་ལ་་
བརྟེན་ནས་སྒྱུ་ རྩལ་གསར་སྐྲུན་ གྱི་ སྣང་བརྙན་བསམ་གཞིགས་ སྤེལ་ལོ། །
དངོས་པོ་ཐམས་ཅད་རྣམ་པ་ལ་བརྟེན་ནས་སོ་སོའི་རིགས་དང་དབྱེ་བ་འབྱེད་པ་
མ་ཟད་རྣམ་པ་ལ་བརྟེན་ནས་དངོས་པོ་སོ་སོའི་རང་བཞིན་ནམ་ངོ་བོ་རྟོག་ཅིང་
མཚོན་པ། སྐྱེས་ཡུལ་ཨོ་ཏེ་ལི་དང་འཇར་མན་སྐད་ཀྱི་སྙན་ངག་པ་ལེར་ཁོ་
ཡིས་སྒྱུ་རྩལ་པ་རྣམས་ལ། དུས་དང་རྣམ་པ་ཀུན་ཏུ་མི་སྣ་དང་བྱ་དངོས་སྣ་
ཚོགས་ལ་བློ་དང་རིག་པ་ཕྲ་མས་བྱེ་བྲག་ཏུ་རྟོག་པར་གོམས་དགོས་ཏེ། ཐ་ན་
འདབ་ཆགས་འཕུར་སྐྱོད་ཀྱི་ཚུལ་དང༌། ཞོགས་པར་མེ་ཏོག་གི་འདབ་མའི་
ཟེའུ་འབྲུ་ངོམ་སྟངས་དང་། མ་བགྲོས་རིང་ཐུག་གི་གློ་བུར་བའི་ངང་ཚུལ་
དང༌། གཉེན་ཉེ་ཕན་ཚུན་བར་གྱི་འགྲོ་འོང་དང་འཛོམས་འབྲལ་གྱི་ཚུལ་བྱེ་
བྲག་པར་དོ་སྣང་བྱེད་དགོས། བྱིས་པའི་དུས་ཀྱི་ལོ་རྒྱུས་དང་ཡུལ་གཞན་ལ་
363



གནས་སྐོར་ཕྱིན་པའི་མཐོང་ཐོས་དང་། མཚན་མོར་དགའ་བ་སྤྱོད་པའི་ངང་
ཚུལ་སོགས་འདས་པ་རྗེས་དྲན་བྱེད་པ་དང༌། རྒྱ་མཚོའི་ཞོགས་པའི་སྐྱ་རེངས་
དང་མཚན་མོའི་ནམ་མཁའི་སྐར་ཚོགས་ཀྱི་འོད་སྣང་འབར་བ་ལ་ཞིབ་ཏུ་རྟོག་
དགོས་པ་དང་། སྦྲུམ་མ་བཙས་པའི་ན་ཟུག་གིས་སྨྲེ་སྔགས་འདོན་པའི་ཚུལ་
དང་རྒན་རྒོན་རྣམས་ཞི་འཇམ་ངང་མོག་པར་ལྔ་བའི་ལམ་དུ་འགྲོ་བའི་ཚུལ་ལ་
སོགས་པའི་སྣང་ཚུལ་བྱེ་བྲག་པ་རེ་རེར་ཡིད་འཇོག་བྱེད་དགོས། ཞེས་ཁོང་
རང་གི་ཉམས་མྱོང་དང་བསླབ་བྱ་ནན་དུ་བསྟན་པ་ལྟ་བུ་དྲང་གཏམ་དངོས་
སོ། ། དེ་ཡང་《སྐུར་ཡུལ་མེད་ པའི་སྤྲིངས་ཡིག་》ཅེས་པར། སྣང་བརྙན་་་་
བསམ་གཞིགས་ཀྱི་ཁྱད་ཆོས་སུ་རྩོམ་པ་པོ་རང་འཚོ་གནས་ཀྱི་སྤྱི་ཚོགས་ཁོར་ཡུག་
གི་རྐྱེན་སྣ་ཚོགས་ཀྱི་ཉམས་རྟོགས་ལས་སྐྱེས་པའི་ཆབ།ས་སྡང་གི་སེམས་བྱུང་སྣ་
ཚོགས་ཀྱིས་བསླངས་པའི་སྣང་བརྙན་གསར་སྐྲུན་ གྱི་བརྗོད་འདོད་ཀྱི་བློ་རྣམ་
པར་སྐྱེས་ངེས་སོ། ། ཞེས་ཨུ་རུ་སུའི་རྩོམ་རིག་གཞུང་ལུགས་སྨྲ་བ་པེ་ལི་སུ་ཅིས་
གསུངས་སོ། ། རྩོམ་རིག་སྒྱུ་རྩལ་གྱི་སྣང་བརྙན་ནི་ངག་སྦྱོར་ཚིག་གི་ཚོགས་པ་
ལས་གྲུབ་པར་སྨོས་མ་དགོས་ཏེ། རྩོམ་རིག་སྒྱུ་རྩལ་གྱི་བརྗོད་བྱའི་དོན་ཐེག་
པར་ངག་གི་རྣམ་པར་རིག་བྱེད་ལ་རྟེན་དགོས་པ་ནི་རྩོམ་རིག་སྒྱུ་རྩལ་གྱི་ཆོས་
ཉིད་ཡིན། དེ་ཡང་སྣང་བརྙན་བསམ་གཞིགས་བྱེད་པར་ནང་སེམས་སུ་སྤྱོད་
པའི་སྐད་ཆ་ལ་བརྟེན་ནས་མཛེས་རྟོག་དམིགས་རྣམ་གསོན་ཉམས་ལྡན་པར་བློ་
བཟོ་བྱས་པའི་ཡིད་ཀྱི་སྣང་བརྙན་རྣམས་ངག་སྦྱོར་ཚིག་གི་ཚོགས་སུ་མཚམས་
སྦྱོར་བྱེད་དགོས། དེར་བརྟེན་ངག་གི་སྒྲའི་སྐྱེ་མཆེད་ཀྱི་ནུས་པ་ནི་རྩོམ་རིག་
གསར་རྩོམ་གྱི་བརྗོད་བྱའི་སྣང་བརྙན་ཡིད་བཟོ་བྱ་བྱེད་དང་སྣང་ཡུལ་གྱི་སྒྱུ་རྩལ་
སྣང་བརྙན་ཕྱིར་ངག་གི་རྣམ་པར་རིག་བྱེད་ཀྱི་ཚིག་ཏུ་སྤེལ་བའི་རྩོམ་རིག་གསར་
རྩོམ་གྱི་མཚོན་བྱེད་རྣམ་པའི་ཐབས་ཤེས་མཆོག་ཏུ་གྱུར་བ་ཞིག་ཡིན་ནོ། ། སྒྱུ་
རྩལ་གསར་སྐྲུན་གྱི་སྣང་བརྙན་བསམ་གཞིགས་ལ་སྤྱོད་པའི་ནང་སེམས་ཀྱི་སྐད་
ཆ་དང་སྤྱི་ཚོགས་ཚན་རིག་དང་རང་བྱུང་ཚན་རིག་གི་སྤྱི་ཚོགས་རང་བཞིན་གྱི་
བསམ་གཞིགས་ལ་སྤྱོད་པའི་སྐད་ཆ་ལ་ཁྱད་པར་ཤིན་ཏུ་ཆེ་སྟེ། རྩོམ་རིག་སྒྱུ་
364



རྩལ་གྱི་སྣང་བརྙན་བསམ་གཞིགས་ཀྱི་ཁྱད་ཆོས་ནི་བརྗོད་བྱའི་དོན་དངོས་བྱེ་
བྲག་པའི་རྟགས་དང་མཚན་མ་འཛིན་པའི་དངོས་རྣམ་བྱེ་བྲག་རང་མཚན་་་་
གསོན་ཉམས་ལྡན་པའི་རྣམ་པ་ལ་བརྟེན་ནས་སྣང་བརྙན་གྱི་བསམ་གཞིགས་
བྱེད་ཅིང་དེ་ནི་སྒྲ་སྤྱི་དང་དོན་སྤྱི་འདྲེས་རུང་ཙམ་མ་ཡིན་པར་རང་མཚན་བྱེ་
བྲག་པའི་གཟུགས་དང་རྣམ་པ་སྐྲུན་པའི་རྣམ་དཔྱོད་ཀྱི་རིག་པ་ཁྱད་པར་བ་ཞིག་
དང་། ཤེས་བྱ་འཛིན་རྣམ་དུ་ངེས་པའི་དངོས་རྣམ་བྱེ་བྲག་པའི་རང་མཚན་
དང་བཅས་པར་བརྟེན་ནས་ཡིད་ཀྱི་འཆར་སྒོ་སྤེལ་ཏེ་མཛེས་རྟོག་ཕུགས་བསམ་
གྱི་དམིགས་རྣམ་གསོན་ཉམས་ལྡན་པའི་སྒྱུ་རྩལ་སྣང་བརྙན་ཕུན་སུམ་ཚོགས་
པར་བསྐྲུན་ཏེ་བརྗོད་བྱ་སྤྱི་ཚོགས་འཚོ་བ་མངོན་པར་མཚོན་པ་མ་ཟད་རྩོམ་པ་
པོ་རང་གི་ཆགས་སྡང་གི་བསམ་འདུན་མཚོན་པར་བྱེད་དོ། ། ཆུ་ལ་དཔེར་ན།
རང་བྱུང་ཚན་རིག་པས་ཆུ་ལ་Hy)ཞེས་དངོས་རྒྱུ་ཐ་དད་གཉིས་ལས་གྲུབ་པའི་
སྐྱེ་ལྡན་གྱི་ཕུང་ཁམས་ཤིག་ཏུ་བརྗོད་ཅིང་དེའི་རིགས་ལ་འཇམ་པ་དང་རྩུབ་པ་
དང་། ཚྭ་ཆུ་དང་རླངས་ཆུ་ཞེས་སྤྱི་མཚན་གྱི་ཐ་སྙད་སོགས་ཀྱིས་མཚོན་ཏེ།
རྩོམ་རིག་སྒྱུ་རྩལ་གྱིས་ཆུ་མཚོན་པར་ཆུ་བྱེ་བྲག་པའི་རང་མཚན་ལྡན་པར་སྣང་
བརྙན་དུ་བརྗོད་དེ། དཔེར་ན་རྫ་ཆུ་དང་རྦབ་ཆུ་དང་། རྨ་ཆུ་དང༌། ཆུ་
རྡོག་གམ་ཆར་རྡོག་དང༌། ཝུ་བ་དང་རྦ་རླབས་སོགས་ཀྱི་ཆུའི་གཟུགས་དང་
རྣམ་པ་བྱེ་བྲག་པའི་རང་མཚན་གྱི་ཚུལ་དུ་མངོན་པར་མཚོན་པ། ལྷག་པར་དུ་
སྙན་ངག་པས་ཆུ་ལ་སྣང་བརྙན་སྣ་ཚོགས་པའི་གཟུགས་སུ་བསྒྱུར་ཏེ་མཚོན་པ།
དཔེར་ན་ལང་ཚོའི་རྦབ་ཆུ། ཆུ་ངོགས་གཏམ་རྒྱུད། གཙང་པོའི་ཕ་རོལ།
པད་མའི་རྫིང་བུ་ལྟ་བུ་སོགས་དང་། ཡང་ན་བོད་མཁས་པས། རྣམ་པ་
ཐམས་ཅད་མཁྱེན་ཅིང་གཟིགས་པའི་ཐུགས། ད་དུང་ཡོན་ཏན་འཚོལ་ལ་
རིངས་འདི་ཅི། །འོན་ཏེ་མི་ཟད་ཟབ་ཡངས་ཆུ་ཡི་གཏེར། ། རྟག་ཏུ་ཆུ་ཕྲན་མ་
ལུས་སྡུད་ལ་ལྟོས། ། ཞེས་ཐུགས་མཁྱེན་ཟབ་ཅིང་རྒྱས་པ་ཆུ་བོའི་གཏེར་ཆེན་པོ་
རྒྱ་མཚོ་དཔེར་བསྟན་པ་ལྟ་བུའོ། །
༢. ཕྱི་དངོས་པོའི་སྣང་ཚུལ་ལ་བརྟེན་ནས་ནང་སེམས་ཀྱི་འགྱུར་བ་སྤེལ་
365



བ། རྩོམ་པ་པོས་དུས་དང་རྣམ་པ་ཀུན་ ཏུ་རྟོག་སྣང་གི་འཆར་སྒོ་སྤེལ་ཏེ་་
བརྗོད་བྱ་འཚོ་བའི་ཉམས་རྟོགས་རྣམས་མཛེས་རྟོག་གི་དྲན་ཤེས་ཀྱིས་སླར་་་་
གསོས་ཏེ་ཡིད་ངོར་མངོན་ཞིང་བློ་དང་རིག་པས་རྟོག་དཔྱོད་བྱས་ཏེ་དོན་སྙིང་
ལྡན་པའི་བརྗོད་བྱ་འཚོལ་ཞིབ་དང་བཙོ་སྦྱང་བྱེད་པར་ཆགས་སྡང་གི་སེམས་
ཤུགས་ལ་བརྟེན་ནས་སྙིང་པོ་འཛིན་པ་དང་སྣང་བརྙན་བསམ་གཞིགས་ཀྱི་བློ་
བཀོད་ཕུན་སུམ་ཚོགས་པར་སྤེལ་ཏེ་སྒྱུ་རྩལ་སྣང་བརྙན་གྱི་སྒོ་ནས་འཚོ་བ་དངོས་
ཀྱི་མཛེས་བཙོག་དང་དགྲ་གཉེན། བཟང་ངན་ཆགས་སྡང་སོགས་ཀྱི་དབྱེ་བ་
མངོན་པར་འབྱེད་ཅིང་ཆགས་སྡང་གི་སེམས་ཤུགས་དྲག་ཏུ་བསླངས་ཏེ་ཆགས་
པའི་ཡུལ་ལ་མཛེས་སྡུག་གི་མཚན་མ་མང་པོ་སྒྲོ་འདོགས་ཀྱིས་ཆགས་པའི་སེམས་
ཤུགས་ཇེ་དྲག་ཏུ་སྐུལ་བ་དང་སྡང་བའི་ཡུལ་ལ་བཙོག་པ་དང་སྐྱུག་བྲོ་བའི་རུལ་
སུངས་མ་ལེགས་པའི་མཚན་མ་མང་པོས་མཚང་འབྱིན་བྱས་ན་ནག་ཕྱོགས་ལ་
སྡང་བའི་སེམས་ཤུགས་ཇེ་དྲག་ཏུ་སྐྱེས་པར་སྤེལ་ལོ། ། སྤྱི་མཚན་རིག་པའི་
བསམ་གཞིགས་ཀྱིས་ཀྱང་རྟོག་སྣང་གི་བློའི་འཆར་སྒོ་སྤེལ་དགོས་པར་ནན་དུ་
བརྗོད་དེ། རྟོག་སྣང་གི་འཆར་སྒོའི་རིག་པ་ནི་ཐུན་མིན་གསར་སྐྲུན་རང་་
བཞིན་གྱི་རིག་སྟོབས་ཤིག་སྟེ་རྩོམ་རིག་སྒྱུ་རྩལ་མ་ཟད་རིག་གཞུང་ཚན་ཁག་
གཞན་རྣམས་ཀྱིས་རིག་པ་འདི་ལ་བརྟེན་དགོས་ཏེ། རྟོག་སྣང་གི་འཆར་སྒོ་ལ་
མ་བརྟེན་ན་ནམ་མཁའི་བྱ་འཕུར་བ་མིག་གིས་མཐོང་རུང་གནམ་གྲུ་བཟོ་བའི་
རིག་པ་སེམས་ལ་སྐྱེ་མི་སྲིད་པ། ཚན་རིག་པས་སྒྱུ་རྩལ་པ་ལྟར་རང་ཉིད་་
འདབ་ཆགས་ཀྱི་རྣམ་པར་སྒོམ་པའི་ཞེན་སྣང་གི་བློ་མི་སྐྱེས་ལ་འདབ་ཆགས་
འཕུར་སྐྱོད་བྱེད་པའི་སྒྲོ་གཤོག་གི་ནུས་པའི་ཆོས་ཉིད་ལ་རིག་པས་རྣམ་པར་རྟོག་
ཅིང་དཔྱོད་པ་དང་ཆབས་གཅིག་རྟོག་སྣང་གི་འཆར་སྒོ་ལ་དངོས་པོ་གཞན་ཞིག་
བྱ་ལྟར་འཕུར་སྐྱོད་བྱེད་པར་ཚན་རིག་གི་བློ་དང་རིག་པ་སྐྱེས་ཏེ་གསར་སྐྲུན་
བྱེད་པར་བརྩོན་ནོ། ། དེ་ལ་གོར་ཅི་ཡིས། ཚན་རིག་གི་ལས་ཀ་པས་ལུག་
ཅིག་ལ་རྟོག་དཔྱོད་བྱེད་ཚེ་རང་ཉིད་ལུག་གི་རྣམ་པར་བསྒོམ་པའི་རྟོག་སྣང་གི་
བློ་སྐྱེས་མི་དགོས་པར། རྩོམ་རིག་པ་དེ་ལྟར་མ་ཡིན་པར་རང་ཉིད་གཏོང་ཕོད་
366



ཆེ་རུང་སེར་སྣ་ཅན་དུ་སྒོམ་དགོས་པ་དང༌། རང་ལ་ཧམ་བསམ་མེད་ཀྱང་
ཧམ་བསམ་ཅན་དང་ སེར་སྣ་ཅན་གྱི་ཚུལ་དུ་ངེས་པར་ སྒོམ་ དགོས་ པ་དང༌།
བློ་བརྟན་གཞུང་དྲང་ཞིག་མིན་རུང་གཞན་ཡིད་ཆེས་པའི་ཕྱིར་བློ་རྩེ་བརྟན་པོའི་
ངང་ཚུལ་དུ་གསར་སྐྲུན་བྱེད་དགོས་པ་དང་། རྩོམ་རིག་མཁས་པ་རྣམས་ཀྱིས་
རྟོག་སྣང་གི་འཆར་སྒོ་ཕུན་སུམ་ཚོགས་པར་སྤེལ་ཏེ་རང་གིས་གསར་སྐྲུན་བྱས་
པའི་མི་སྣ་དེ་དག་ཀློག་མཁན་གྱི་སྤྱན་སྔར་རྩོམ་མཁན་རང་ལས་ལྷག་པའི་རང་
གཤིས་དང་ཁྱད་ཆོས་མངོན་གསལ་དུ་ཐོན་པའི་ནང་སེམས་ཀྱི་འགྱུར་བ་ཕྱི་ལུས་
ཀྱི་ཉམས་སུ་ཐོན་པའི་སྣང་བརྙན་ཆ་ཚང་བར་བསྐྲུན་པའི་གྲུབ་འབྲས་རྟག་ཏུ་
ཐོན་ནོ་8ཞེས་རྩོམ་རིག་གསར་རྩོམ་གྱི་ཉམས་མྱོང་གསུངས་པ་ལྟ་བུའོ། །
སྣང་བརྙན་བསམ་གཞིགས་ཀྱི་རྟོག་སྣང་གི་འཆར་སྒོ་ནི་རྩོམ་པ་པོས་རང་
གི་ནང་སེམས་ཀྱི་སྣང་ཚུལ་དང་ཕྱི་དངོས་པོའི་རྣམ་པ་རྒྱུ་སྤུན་དུ་སྤེལ་བ་ལས་
སེམས་བྱུང་སྣ་ཚོགས་སྐྱེས་པར་སློང་ངོ་། ། རྟོག་སྣང་གི་འཆར་སྒོའི་སྣང་
བྱའི་ཡུལ་（ བརྗོད་བྱའི་ཡུལ་）རྒྱ་ཆེ་ཞིང་དངོས་རྣམ་བྱེ་བྲག་པའི་རྣམ་པ་གསོན་་
ཉམས་ལྡན་པར་སྣང་ལ་དེ་དག་ལ་ཆགས་སྡང་གི་སེམས་ཀྱིས་བརླང་ཞིང་སྐུལ་
བས་ཡིད་ཀྱི་འཆར་སྒོ་ལ་སྒྱུ་རྩལ་སྣང་བརྙན་ཕུན་སུམ་ཚོགས་པར་ ཐོན་ངེས།
རྟོག་སྣང་གི་བློ་ནི་རང་དབང་དུ་མི་འོང་བའི་ཕྱི་དངོས་པོའི་སྣང་ཚུལ་དུ་ཕྱོགས་
པའི་གསར་སྐྲུན་རང་བཞིན་གྱི་སེམས་བྱུང་གི་འཆར་སྒོ་ཐུན་མོང་མ་ཡིན་པ་ཞིག་
ཡིན། ཕྱིའི་དངོས་རྣམ་གྱིས་བསླངས་པའི་ནང་སེམས་ཀྱི་འགྱུར་བ་འདི་ལ་
ཁྱད་ཆོས་གསུམ་མཆིས་ཏེ། གཅིག་ནི་ཆགས་སྡང་གི་སེམས་བྱུང་དང་དམ་
པར་འབྲེལ་བ། གཉིས་ནི་ནང་སེམས་ཀྱི་འགྱུར་བ་རང་དབང་དུ་མི་འོང་བར་
ཕྱི་དངོས་པོའི་སྣང་ཚུལ་གྱི་དབང་དུ་འགྲོ་བ། གསུམ་ནི་ནང་སེམས་ཀྱི་འགྱུར་
བར་དམིགས་རྣམ་ཕུན་སུམ་ཚོགས་ཤིང་གསོན་ཉམས་ལྡན་པའི་སྣང་བརྙན་བྱེ་
བྲག་པར་སྣང་བའི་གསར་སྐྲུན་རང་བཞིན་གྱི་ཡིད་བཀོད་བསམ་གྱིས་མི་ཁྱབ་
པར་ལྡན་ནོ། སྤྱི་ཚོགས་འཚོ་བའི་ཉམས་རྟོགས་ལས་ཆགས་སྡང་གི་སེམས་
རྣམ་པར་བསླངས་ཏེ་མཛེས་རྟོག་གི་བློའི་འཆར་སྒོ་ཡོངས་སུ་སྤེལ་ཞིང་དེར་ཁ་
367



ལོའང་བྱེད་དོ། །
༣. ཆགས་སྡང་གི་སེམས་བྱུང་རྣམ་པར་མཚོན་པ། སྣང་བརྙན་བསམ་
གཞིགས་ནི་དུས་དང་རྣམ་པ་ཀུན་ཏུ་ཆགས་སྡང་གི་སེམས་ཤུགས་དྲག་པས་རྣམ་
པར་འདྲེན་ཞིང་སྐུལ་བ། སྤྱི་ཚོགས་འཚོ་བའི་ཉམས་རྟོགས་ལས་ཆགས་སྡང་
གི་སེམས་ཤུགས་དྲག་ཏུ་སྐྱེས་པ་དང་། དེ་ལས་གསར་རྩོམ་གྱི་བློ་སྐྱེ་པར་སློང་
པ་དང་། བརྗོད་པར་འདོད་པའི་དོན་རྣམས་ལ་ཡིད་བཟོ་དང་བློ་བཀོད་ཕུན་
སུམ་ཚོགས་པར་སྒྱུ་རྩལ་སྣང་བརྙན་གསར་སྐྲུན་བྱེད་པའི་རྟོག་སྣང་གི་འཆར་སྒོ་
སྣ་ཚོགས་ཀྱང་སྤེལ་བར་སློང་ངོ༌། ། ཇི་སྐད་དུ་རྗེ་ ཐམས་ ཅད་མཁྱེན་པས།
ཆགས་ཡུལ་ལ་སྡུག་པའི་མཚན་མ་སྒྲོ་འདོགས་མངས་ན་འདོད་ཆགས་དྲག་པོ་སྐྱེ་
བ་དང་། དགྲ་ལ་ཡིད་དུ་མི་འོང་བའི་མཚན་མ་མང་དུ་བསམ་ན་ཞེ་སྡང་དྲག་
པོ་སྐྱེ་བ་བཞིན་ནོ། ། ཞེས་གསུངས་པའི་དཔེ་ལྟར་རྩོམ་པ་པོ་རྣམས་ཀྱིས་སྤྱི་་
ཚོགས་འཚོ་བའི་ཉམས་རྟོགས་ལ་གཞིགས་ནས་དཀར་པོ་རང་ཕྱོགས་ལ་དགའ་
ཞིང་ཆགས་པ་དང་ནག་པོ་དགྲ་ཕྱོགས་ལ་སྡང་ཞིང་ཞེ་ལོག་པའི་རྣམ་འགྱུར་
བཟུང་སྟེ་སྤྱི་ཚོགས་འཚོ་བའི་དཀར་ནག་གི་དབྱེ་བ་འབྱེད་པ་དང་། ལེ་ཧྥུ་
ཐོར་སུ་ཐེས། སྒྱུ་རྩལ་གསར་སྐྲུན་སྐབས་ཀྱི་ཆགས་སྡང་གི་སེམས་ཀྱིས་བརྗོད་
བྱའི་དོན་སྙིང་མངོན་པར་འདྲེན་ཚེ་རང་གི་སྔོན་གྱི་ཉམས་མྱངས་དངོས་ལས་
བྱུང་བའི་ཆགས་སྡང་གི་སེམས་བསླངས་ཏེ་བྱ་སྤྱོད་དུ་སྤེལ་བ་དང་ཡང་ན་ཐིག་
དང་རི་མོའི་ཁ་དོག་དང་། དེ་མིན་ངག་སྦྱོར་ཚིག་གི་ལམ་དུ་སྤེལ་ཏེ་སྣང་
བརྙན་གྱི་སྒོ་ནས་མངོན་པར་མཚོན་ཏེ། ཆགས་སྡང་གི་སེམས་དེ་གཞན་དག་
ལ་ཉམས་སུ་མྱོང་དུ་འཇུག་དགོས། ཞེས་《སྒྱུ་རྩལ་གྱི་རྣམ་བཤད་》ཅེས་པའི་
གཞུང་དུ་ནན་པར་བསྟན་པ་ལྟ་བུའོ། ། སྣང་བརྙན་བསམ་ གཞིགས་ནི་་
གསར་རྩོམ་ལ་འཇུག་པའི་རྩ་བའི་བསམ་གཞིགས་གལ་ཆེན་ཞིག་ཡིན། དེར་
ཆགས་སྡང་གི་སེམས་ཤུགས་དྲག་ཅིང་དངོས་མྱོང་གི་རྟོགས་པ་མངོན་པར་ལྡན་
པ་མ་ཟད། གསར་རྩོམ་ལ་འཇུག་པའི་སེམས་པའི་རྩོལ་ཤུགས་ཡིན། རྩོམ་
པ་པོའི་རྒྱུད་ཀྱི་ཆགས་སྡང་གི་བསམ་པའི་སྣང་ཚུལ་འདྲ་མིན་གྱིས་རྩོམ་པ་པོ་
368



རྣམས་ཀྱི་རྩོམ་གཤིས་ཀྱང་སོ་སོ་ཐ་དད་དུ་འབྱུང་ངེས་ཏེ། དེ་ལ་རྣམ་པའི་
རིགས་གསུམ་མཆིས་ཏེ། དང་པོ། ཞེ་སྨྱོན་གྱི་རྣམ་པ་ཅན་ཏེ། ཆགས་
སྡང་གི་སེམས་གློ་བུར་ཤུགས་དྲག་ཏུ་སྐྱེས་ཚེ་སྐབས་འགར་ཤེས་པ་ ཉམས་ཏེ་
རྨོངས་པར་འགྱུར་བའམ་འཇིགས་རུང་དུ་སྣང་བ་དང༌། སྐབས་འགར་སྐྱོ་
སྣང་གིས་རབ་ཏུ་མནར་བ་དང་། འཚོ་འདོད་མེད་པའི་སྡུག་སྣང་སྐྱེས་པ་
དང༌། སྐབས་འགར་སྤྲོ་སེམས་རབ་ཏུ་འཁོལ་ཞིང་རྐང་གཉིས་བྲོ་དང་ལག་
གཉིས་གར་སྒྱུར་བའི་ཉམས་འདོན་པ། ཨུ་རུ་སུའི་སྙན་ངག་པ་གྲགས་ཆེན་ཕུ་
ཞི་ཅིན་གྱིས་«པོ་ཐ་བཱ་»ཞེས་པའི་སྒྲུང་རྩོམ་ཞིག་ཉིན་བཅུ་ཕྲག་གཅིག་གི་རིང་
དབུགས་ཐེངས་གཅིག་ལ་བརྩམས་པར་གྲགས། གལ་སྲིད་དུས་ཡུན་བསྲིངས་
ན་གསར་རྩོམ་གྱི་མཇུག་རྫོགས་དཀའ་བར་འགྱུར་ངེས། གཉིས་པ། རྒྱུན་
ལྡན་ལས་ལྡོག་པའི་སེམས་བྱུང་གི་རྣམ་པ་ཞིག་སྟེ་ཕྱི་རོལ་ཡུལ་གྱི་སྣང་ཚུལ་ནང་
སེམས་སུ་སྣང་ལ་རྣམ་པ་གཞན་དུ་འགྱུར་བར་འགོད་པ་དང་། བརྗོད་བྱའི་
ནང་དོན་དང་མཚོན་བྱེད་རྣམ་པ་ལ་བརྟེན་ནས་ངོ་མཚར་བའི་ཚུལ་དུ་སྒྱུར་ཅིང་
སྣང་སྟེ། བཞད་གད་ཀྱི་ཚུལ་ནས་ངུ་མ་སྤྲོའི་སྐྱོ་སྡང་འདྲེས་མའི་སྡུག་བསྔལ་གྱི་
ཉམས་མངོན་པ་དང༌། དེའང་དགའ་དྲགས་ན་ངུ་བྲོ་བ་དང་སྡུག་དྲགས་ན་
དགའ་བྲོ་བའི་དཔེ་བཞིན་ཆགས་སྡང་གི་སེམས་བྱུང་ལྡོག་པར་འགྱུར་བའི་ཚུལ་
མཚོན་པ། དཔེར་ན་མཁས་མཆོག་དགེ་འདུན་ཆོས་འཕེལ་བོད་སྡེ་བ་གཞུང་
གིས་བཙོན་དུ་བཅུག་སྐབས་ཁོང་གིས་བཙོན་ཁང་ནས་ཨ་རག་གསོལ་བཞིན་
སྐབས་འགར་ཧ་ཧ་ཞེས་བཞད་གད་ཐོག་ཐག་ཏུ་འདོན་པ་དགའ་སྤྲོ་སྐྱེས་པ་ག་
ལ་སྲིད། སྐྱོ་སྣང་འདྲེས་མའི་ཁོང་ཁྲོ་རབ་ཏུ་འབར་ཏེ། སྐབས་དེའི་སྡེ་བ་
གཞུང་གི་བླ་རྒན་དཔོན་རྒན་དཀར་ནག་གི་དབྱེ་བ་འཆལ་བའི་རུལ་སུངས་སྐྱུག་
བྲོ་བའི་ལྟ་སྤྱོད་ལ་བཞད་གད་ཀྱི་ལྕག་གིས་ཚ་ནད་དུ་གཞུས་པ་མ་ཡིན་ནམ།
ཨ་མེ་རུ་ཀའི་ཁ་མཚར་ནག་པོ་བའི་དར་ཆར་གྲགས་པའི་རྩོམ་རིག་པ་ཁཱ་ཧྥུ་ཁས་
བརྩམས་པའི་《རྣམ་པའི་འགྱུར་ལྡོག་»ཅེས་པའི་ སྒྲུང་རྩོམ་ དུ་ཁ་ མཚར་ གྱི་་་
བཞད་གད་སློང་བའི་སྨྱུག་རྩལ་ལས་འཚོ་བའི་ངན་མཚང་རིས་སུ་ཐོན་པར་བྲིས་
369



ཏེ་དགོད་བྲོ་བའི་ངང་ནས་མི་སེམས་རྣམ་པར་འགུགས་ཤིང་ཐབ་དོན་ལ་ཡིད་
འཇོག་དོ་ སྣང་བྱེད་ པར་ ཀུན་ནས་སློང་བས། དགོད་པའི་ མཆི་མ་བསྙིལ་་་
བཞིན་འཇིགས་སྐྲག་དང་གཉའ་གནོན་གྱི་སྡུག་བསྔལ་མྱངས་པའི་སྐྱོ་སྣང་སྣ་
ཚོགས་མངོན་པར་མཚོན་པ་ལྟ་བུའོ། ། གསུམ་པ། བློ་དང་རིག་པར་ངེས་
པའི་སེམས་བྱུང་སྟེ། ཆགས་སྡང་གི་སེམས་བྱུང་ལ་བློ་དང་རིག་པས་རྒྱ་བཏབ་
སྟེ་ཆགས་སྡང་གི་སེམས་བྱུང་ལ་བློ་དང་རིག་པས་གཙོ་ཁྲིད་ཀྱི་ཁ་ལོ་བྱེད་པ་ལ་
ཟེར། འཇིག་རྟེན་འཚོ་བའི་ཁྲོད་ཀྱི་དམར་དྲི་བྲོ་བའི་ ཤ་ཁྲག་གི་ཁོང་ཁྲོ་རབ་
ཏུ་འཁྲུགས་པ་དང་། གཉའ་གནོན་གདུག་རྩུབ་ཀྱིས་གདུངས་པ་འི་སྡུག་་་་
བསྔལ་བཟོད་གླགས་མེད་པར་གཟབ་ནན་གྱིས་རྟོག་དཔྱོད་ཞིབ་འཇུག་བྱེད་པ་
ལས་སེམས་ཕ་རོལ་སྡུག་བསྔལ་བའི་གནས་ཀྱི་དབང་དུ་མི་འགྲོ་བར་སེམས་ནང་
དུ་བཀུག་ནས་བློ་ དང་ རིག་ པས་ནན་ ཏན་ དུ་ དཔྱོད་ པའི་ ལས་ལ་འཇུག་ པ།
དཔེར་ན་རྟ་རྒོད་ལ་སྲབ་ཀྱིས་གནོན་པ་བཞིན་ཆགས་སྡང་གི་སེམས་བློ་དང་རིག་
པས་ཁྲིད་ཅིང་ཁ་ལོ་བྱེད་དོ། །
སྒྱུ་རྩལ་གསར་སྐྲུན་གྱི་ལས་ལ་འཇུག་པའི་བསམ་གཞིགས་ཀྱི་རིག་པ་ནི་ཕྱི་
དངོས་པོའི་སྣང་ཚུལ་གྱི་གློ་བུར་བ་དང་སྐད་ཅིག་མའི་རྣམ་པ་བྱེ་བྲག་པའི་རང་
མཚན་དུ་མ་བཟུང་སྟེ་བརྗོད་བྱ་ལ་ངོས་འཛིན་དང་སྡུད་གསོག་བྱེད་ཅིང་དེ་དག་
ལ་སྒྱུ་རྩལ་གསར་སྐྲུན་གྱི་ལས་སྣོན་སྣ་ཚོགས་བྱས་ནས་མཐར་དངོས་རྣམ་བྱེ་བྲག་
པའི་རང་མཚན་དང་བཅས་པའི་སྣང་བརྙན་གྱི་རྣམ་ པར་ གསར་སྐྲུན་བྱས་ཏེ་
བརྗོད་བྱ་སྤྱི་ཚོགས་འཚོ་བ་མཚོན་ནོ། ། སྒྱུ་རྩལ་སྣང་བརྙན་ལ་འཚོ་བ་དངོས་
ཀྱི་གསོན་ཉམས་ལྡན་པ་དང་མཛེས་རྟོག་ཕུགས་བསམ་གྱིས་མཛེས་པར་བརྒྱན་
པའི་མཛེས་སྡུག་གི་གཟུགས་རིས་སུ་གྲུབ་པས་ཀློག་མཁན་རྣམས་ཀྱི་ཡིད་དབང་
འགུགས་ནུས། དེ་ལ་གོར་ཅིས་ཀྱང་སྒྱུ་རྩལ་གྱི་བསྟན་བཅོས་ནི་དོན་གྱི་བྱུང་བ་
བརྗོད་པ་ཙམ་མ་ཡིན་པར་སྣང་བརྙན་གཟུགས་རིས་སུ་མངོན་པའི་སྒོ་ནས་་
དངོས་ཡོད་མཚོན་པ་ཞིག་ཡིན། ཞེས་གསུངས་པས་རྩོམ་རིག་སྒྱུ་རྩལ་གྱིས་སྤྱི་
ཚོགས་འཚོ་བ་མཚོན་པར་སྣང་བརྙན་གྱི་གཟུགས་རིས་གསོན་ཉམས་ལྡན་པར་
370



སྐྲུན་དགོས་པ་དང་དེ་ཡང་ སྣང་བརྙན་བསམ་གཞིགས་ སྤེལ་ བར་བསམ་་་་་་
གཞིགས་གཞན་དག་གི་ཐབས་ཤེས་ངེས་པར་དུ་གང་ལེགས་སུ་སྤྱོད་ཅིང་སྤེལ་
དགོས་སོ། །
གཉིས་པ།
རྗེས་དཔག་གི་བསམ་གཞིགས་བཤད་པ།
དེང་རབས་ཀྱི་ཀླད་རྩའི་དབང་ཁམས་རིག་པའི་ལུགས་ལ། མིའི་ཀླད་
པའི་གཡས་གཡོན་གྱི་དབང་རྩ་ཕན་ཚུན་རྐྱ་འཐབ་བཞིན་ལུས་ཁམས་ཡོངས་ལ་
དབང་བོས་ཁྱབ་ཅིང་བཟུང་ཡོད་ཟེར། སྐད་ཆ་དང་ཡི་གེའི་རྟགས་དང་
མཚན་མའི་མིང་བརྡའི་ཐ་སྙད་ལ་སོགས་པའི་སྤྱི་མཚན་ གྱི་རིག་པ་ཀླད་ པའི་
གཡོན་གྱི་དབང་ཁམས་སུ་འཛིན་པར་བཤད། རྗེས་དཔག་བསམ་གཞིགས་ཀྱི་
རིག་པ་སྤྱིར་གཡས་ཕྱོགས་ཀྱི་ཀློད་པའི་དབང་ཤེས་ཀྱི་ཤུགས་ཅུང་ཙམ་ཆེ་བར་
འདོན་པའི་དབང་ཁམས་ཀྱི་ཚོར་བའི་བརྒྱུད་རིམ་དུ་ངེས་པར་ཟེར། མིའི་
རིགས་ཀྱི་བསམ་གཞིགས་ཀྱི་རིག་པ་སྤེལ་སྟངས་ནི་མཐོ་རིམ་དབང་ཁམས་ཀྱི་སྐྱེ་
མཆེད་ནུས་པ་ལ་བརྟེན་ནས་ཕྱི་དངོས་པོའི་སྣང་ཚུལ་སྣ་ཚོགས་ཚོར་ཞིང་སྣང་
བའམ་དབང་ཤེས་ཀྱི་མཐོང་ཐོས་རེག་གསུམ་དུ་བརྡའམ་མཚན་མར་སྣང་བས་
རྟོགས་པར་བྱེད། དེ་ལའང་རྟོགས་སྣང་དང༌། རིགས་སྒྲེ་ དོགས་ གཅོད་
སོགས་ཀྱི་རིག་པ་སྣ་ཚོགས་འབྱུང་ངོ༌། །རྗེས་དཔག་གི་བསམ་གཞིགས་ཞེས་པ་
ཤེས་བྱ་དངོས་ཀྱི་ཚོར་སྣང་གི་རྣམ་པ་བྱེ་བྲག་པའི་རང་མཚན་མི་འཛིན་པར་
དེའི་ངོ་བོ་དང་ཆོས་ཉིད་དང་གནས་ལུགས་སོགས་ཀྱི་སྒྲ་དོན་གྱི་སྤྱི་མཚན་འཛིན་
པའི་བསམ་གཞིགས་ཀྱི་རིག་པ་སྤེལ་སྟངས་ཤིག་གོ ། །
རྗེས་དཔག་གི་བསམ་གཞིགས་ནི་དངོས་པའི་སྒྲ་དོན་གྱི་སྤྱི་མཚན་དང་།
རྣམ་གྲངས་དང་ཁྱད་ཆོས་སོགས་སྒྲ་དོན་གྱི་སྤྱིའི་བརྡ་མཚན་ངོག་ལམ་དུ་གྲུབ་
པའི་ཚིག་གི་རྣམ་པ་ལ་བརྟེན་ནས་གཞལ་བྱའི་ཡུལ་ལ་དོགས་གཅོད་དང་རིགས་
371



སྒྲེ་སོགས་ཀྱི་རྗེས་དཔག་གི་རིག་པ་དང་ཐབས་ཤེས་སྤྱད་ནས་ཕྱི་རོལ་ཡུལ་གྱི་བྱ་
དངོས་མཐའ་དག་གི་ཐུན་མོང་སྤྱི་ལུགས་ཀྱི་རྩ་བའི་རང་བཞིན་སྒྲུབ་དཔང་དང་།
ཞིབ་བརྗོད་བྱེད་པའི་རིག་པའི་ ཐབས་ཤེས་ཤིག་ཡིན། རྗེས་དཔག་བསམ་
གཞིགས་ཀྱི་ཁྱད་ཆོས་ནི་དབང་ཤེས་ཀྱི་ཚོར་སྣང་ཕུན་སུམ་ཚོགས་པའི་ཤེས་བྱའི་
སྣང་རྣམ་ལ་ཚན་རིག་དང་མཐུན་པར་དབྱེ་ཞིབ་དང་ཕྱོགས་བསྡུས་ཀྱི་རིག་པ་
ཚད་མཐོ་བ་དང་ཕྱི་ཚུལ་གྱི་རྣམ་པ་དང་གློ་བུར་བ་དང་། བྱེ་བྲག་ཐོ་རེ་བའི་
ཕྱིའི་སྣང་ཚུལ་མཐའ་དག་རྣམ་པར་སྤངས་ཏེ་དེའི་ངོ་བོ་དངོས་དང་ཆོས་ཉིད་
དང་། ཐུན་མོང་བའི་རང་བཞིན་ཡོངས་སུ་བརྗོད་པར་རྗེས་དཔག་གི་རིག་
པས་གཅིག་བསྡུས་སུ་དེའི་ཆོས་ཉིད་ཕྱོགས་སྡོམ་བྱེད་དོ། །ཇི་སྐད་དུ་ལེ་ཉིན་
གྱིས་ཧེ་གོར་གྱི་སྤྱི་མཚན་ཏེ་རྗེས་དཔག་གི་རིག་པའི་བསམ་གཞིགས་ནི་ཚོར་བའི་
དབང་ཤེས་ཀྱི་ཕྱི་རྣམ་པའི་ཆ་རྣམས་སྤངས་ཏེ་ནང་དོན་གྱི་ངོ་བོ་ཉིད་སྤྱི་མཚན་
གྱི་རང་བཞིན་མངོན་པར་ཕྱོགས་སྡོམ་བྱས་པ་ཉིད་དོ་ཞེས་པའི་མཁས་པའི་་
གསུང་ལུང་དུ་དྲངས་པའི་རྗེས་སུ་ཁོང་གིས་དངོས་པོའི་སྤྱི་མཚན་དང་རང་བྱུང་
ཆོས་ཉིད་ཀྱི་སྤྱི་མཚན་དང་། རིན་གོང་གི་སྤྱི་མཚན་སོགས་སོ་སོ་ཕྱོགས་གཅིག་
ཏུ་བསྡུས་ན། ཚན་རིག་གི་（ ཡང་དག་པ་དང་གཟབ་ཅིང་ནན་པ་དང༌། རྫུན་མ་ཡིན་པ་)
སྤྱི་མཚན་ཏེ། གཏིང་ཟབ་ཅིང་ཡང་དག་པ་དང་། ཆ་ཚང་བའི་སྒོ་ནས་རང་
བྱུང་ཁམས་ཀྱི་ཆོས་ཉིད་མཚོན་པར་ངེས་སོ། ། ཞེས་གསུངས་པ་ལྟ་བུའོ། །
སྤྱི་མཚན་བསམ་གཞིགས་ཀྱི་རིག་པའི་འགྲོ་སྟངས་དང་གོ་རིམ་སྤྱིར་རྗེས་
དཔག་གི་རིགས་སྒྲེ་དང་མཐུན་ལ། འོན་ཏེ་སྤྱི་མཚན་གྱི་བསམ་གཞིགས་དང་
རྗེས་དཔག་གི་བསམ་གཞིགས་གཉིས་ཡོངས་སུ་གཅིག་པ་ཞིག་ཅུང་མ་ཡིན་པར་
གསར་རྩོམ་ལ་འཇུག་པའི་བསམ་གཞིགས་ཀྱི་རིག་པའི་བརྒྱུད་རིམ་གཞན་དག་
ལ་རྗེས་དཔག་གི་རིག་པ་དང་མཐུན་མིན་གྱི་ཚུལ་གཉིས་མཆིས། དེ་བཞིན་སྤྱི་
མཚན་བསམ་གཞིགས་ཀྱི་ རིག་པའང་གནས་ལུགས་དང་མཐུན་མིན་གྱི་ཚུལ་
གཉིས་མཆིས་ཏེ། སྤྱི་མཚན་བསམ་གཞིགས་ཀྱི་ལུགས་ལྡོག་གི་རིག་པ་ཞེས་པ་
ནི་བསམ་གཞིགས་ཀྱི་རིགས་སྒྲེ་ལྡོག་པར་སྤེལ་བ་ལ་ཟེར་ཞིང་ཐུན་མོང་རྒྱུན་ལྡན་
372



གྱི་རིག་པའི་སྤེལ་སྟངས་ལས་ལྡོག་པའི་རིགས་སྒྲེའི་བསམ་གཞིགས་བྱེད་སྟངས་
ཤིག་ཡིན། དེ་ལ་ཐལ་འགྱུར་རྩོད་སྒྲུབ་རིག་པས་རྟོགས་ཤེས་ལ་བརྟེན་ནས་
རྒྱུན་ཤེས་ཐུན་མོང་གི་རིག་པ་དང་འགལ་སྣང་ལ་འཚོལ་ཞིབ་དང་སྔོག་འདོན་
བྱེད་པར་བརྩོན་པ་ལས་བསམ་གཞིགས་ཀྱི་རིག་པ་གསར་པ་ཞིག་གསར་བཏོད་
བྱེད་པའི་མགོ་བརྩམས་པའམ་མཇུག་སྡུད་པའི་རིག་པ་ཞིག་ཏུ་ངེས། རིག་པ་
ལྡོག་སྒྲེའི་བསམ་གཞིགས་ཀྱི་རིག་པ་ནི་སྲོལ་རྒྱུན་གྱི་རིག་པའི་གོམས་སྲོལ་གྱི་གྲུབ་
འབྲས་ལ་རང་འདོད་དུ་དགུག་པ་ཙམ་ཞིག་མ་ཡིན་པར་རིག་པ་དེའི་བཀག་རྒྱ་
ལས་གྲོལ་བའི་ཐབས་ཤེས་ ཤིག་ཡིན། རྒྱུན་ལྡན་གྱི་བསམ་གཞིགས་ཀྱི་རིག་
པའི་གྲུབ་འབྲས་དེས་བསམ་གཞིགས་ཀྱི་རིག་པ་གསར་བཏོད་ཀྱི་ཕྱོགས་རྟོགས་
པའི་སྲོལ་དང་ཚད་མའི་དཔེ་འདོན་ཏེ། རྩོམ་པ་པོར་རིག་པའི་ཁ་ཕྱོགས་་
གསར་བ་འཚོལ་བར་ཀུན་ནས་སློང་བ་དང་རྩོམ་རིག་གསར་རྩོམ་རྒྱུན་སྲོལ་གྱི་
བཀག་རྒྱ་ལས་གྲོལ་བའི་མཛེས་རྟོག་སྣང་ཁམས་གསར་བ་གསར་དུ་སྐྲུན་པར་
རིག་པའི་སྲོལ་འབྱེད་དོ། ། ལོག་སྒྲོའི་བསམ་གཞིགས་ཀྱི་རིག་པའི་འཁྱེར་སོར་
གོམས་པའི་རྩོམ་པ་པོས་རྩོམ་རིག་གསར་རྩོམ་གྱི་སྐབས་སུ་རང་རྟོགས་ཀྱི་སྒོ་ནས་
སྲོལ་རྒྱུན་གྱི་འདུ་ཤེས་དང་ལྟ་བའི་གོམས་སྲོལ་ལས་ལྡོག་པར་ཐོན་ཏེ་སྒྱུ་རྩལ་
སྣང་བརྙན་ལ་མཛེས་རྟོག་གི་ཚེ་སྲོག་གསར་བའི་དཔལ་དང་གཟི་འོད་འབར་
བར་སྐྲུན་ནོ། ། །
དེར་བརྟེན་རང་བྱུང་ཚན་རིག་གི་འབྲེལ་ཡོད་མཚན་ཉིད་ཀྱི་ངེས་སྲོལ་
ཡོད་དོ་ཅོག་དང་སྤྱི་ཚོགས་ཚན་རིག་གི་འབྲེལ་ཡོད་མཚན་ཉིད་ཀྱི་ངེས་སྲོལ་ཡོད་
དོ་ཅོག་དང་སྤྱི་ཚོགས་ཚན་རིག་གི་འབྲེལ་ཡོད་གཞུང་ལུགས་མཐའ་དག་གི་སྒྲུབ་
བཤད་ཐམས་ཅད་ནི་དབང་ཤེས་ཀྱི་ཚོར་བའི་ཤེས་པ་དང་ཤེས་བྱའི་ཆོས་ཉིད་
རང་བཞིན་གྱི་སྒྲ་དོན་གྱི་སྤྱི་མཚན་གྱི་རང་བཞིན་དུ་གྱུར་བའི་ཤེས་པའི་སྙིང་
འབྲས་སམ་ཡང་འབྲས་ཤིག་ཡིན་པར་གོར་མ་ཆག རྩོམ་རིག་སྒྱུ་རྩལ་གྱི་ས་
གསར་རྩོམ་ལ་འཇུག་པའི་བསམ་གཞིགས་ཀྱི་རིག་པ་ལ་སྤྱི་མཚན་ནམ་རྗེས་་
དཔག་བསམ་གཞིགས་ཀྱི་བློ་དང་རིག་པའི་ནུས་པར་བརྟེན་དགོས་པ་སྨོས་མ་
373



དགོས་སོ། །
གསུམ་པ།
ཐོལ་བྱུང་གི་རིག་པའི་བསམ་གཞིགས་བཤད་པ།
ཐོལ་བྱུང་རིག་པ་ཞེས་པར་རྟོག་པ་ཐོ་ལེ་བའམ་གློ་བུར་དུ་བརྡོལ་བའི་རིག་
པའམ་རྟོག་པ་གློར་བརྡོལ་བ་ཞེས་ཐ་སྙད་ཅི་རིགས་བྱུང་ལ། དེའི་གོ་དོན་ནི་
སེམས་རྒྱུད་ལ་རྟོག་ པ་དང་ རིག་ པ་ཐུན་མོང་མ་ཡིན་པ་ཞིག་གློ་བུར་དུ་རང་
དབང་མེད་པར་སྐྱེས་པའམ་བརྡོལ་བ་ལ་ཟེར། དེ་ནི་དངོས་སྟོབས་ཀྱི་སྣང་
ཚུལ་ངོ་མཚར་འོད་སྣང་འཚེར་བ་ཞིག་ཡིན། དེ་ལ་གསར་སྐྲུན་རང་བཞིན་གྱི་
སྐྱེ་སྟོབས་ཀྱི་དཔལ་འབར་ཞིང་མི་རྣམས་མཐོང་ཐོས་རེག་གསུམ་གྱི་དབང་ཤེས་
ལ་བརྡ་རྟགས་ཕུན་སུམ་ཚོགས་པར་སྣང་བའི་བག་ཆགས་རྣམས་དབང་ཁམས་
སུ་ངེས་པའི་དངོས་རྣམ་དེ་དག་ཡིད་ཀྱིས་ རྣམ་ པར་ སྐུལ་ཞིང་བསླངས་པས་་་
རྟོགས་སྣང་གི་བག་ཆགས་སད་དེ་གློ་བུར་དུ་རྣམ་རིག་མངོན་པར་བརྡོལ་བ་དང་
སྐྱེས་ཤིང་ཐོན་པ་ཞིག་སྟེ། སྔོན་བག་ལ་ཉལ་བའི་འདུ་ཤེས་ཀྱི་དངོས་རྣམ་
མཐའ་དག་ཡིད་ཀྱི་རྣམ་པར་ཤེས་པར་སླར་སད་པའི་སྐྱེ་མཆེད་ཀྱིས་དངོས་རྣམ་
སོ་སོའི་གཟུགས་དང་རྣམ་པ་གསལ་དུ་ཐོན་ཞིང་སྣང་བའི་བག་ཉལ་གྱི་དྲན་པ་
རྙེད་པའམ་སད་པའི་རང་རྒྱུད་ཀྱི་རིག་པའི་སྟོབས་ཐུན་མོང་མ་ཡིན་པ་དེ་ལ་
བྱའོ། ། དེར་བརྟེན་ཐོལ་བྱུང་གི་རིག་པའི་བསམ་གཞིགས་ལ་པོ་ལ་ཐོ་ཡིས་
དབང་ཁམས་ལ་ ལྷའི་ནུས་པ་ཞུགས་ པའམ་ ལྷས་ དངོས་གྲུབ་བསྩལ་བ་ཞེས་་་
གསུངས་པ་ལྟ་བུ་ག་ལ་སྲིད། འཚོ་བའི་ཉམས་མྱོང་ལས་ཐོན་པའི་ཤེས་བྱའི་
བག་ཆགས་མཐའ་དག་དབང་ཁམས་སུ་བག་ལ་ཉལ་བའི་འདུ་ཤེས་རྣམས་གློ་
བུར་བའི་རྐྱེན་གྱིས་རྣམ་པར་བསླངས་ཤིང་སྐུལ་བ་ལས་སད་པའི་ཤེས་པའམ་གློ་
བུར་དུ་སྐྱེས་པའ མ་སྣང་པའི་རིག་པ་ཞིག་ཡིན། ཐོལ་བྱུང་གི་རིག་པ་སྐྱེས་པའི་
ཚུལ་ནི་གློ་བུར་བ་དང་རང་དབང་མེད་པ་དང༌། དུས་ལ་ངེས་པ་མེད་པའི་
374



རིག་པ་ཁྱད་པར་བ་ཞིག་ཡིན། འོན་ཏེ་རྒྱུ་མེད་འབྲས་བུ་མི་འབྱུང་བ་དངོས་
པོའི་ཆོས་ཉིད་བཞིན་ཐོལ་བྱུང་གི་རིག་པ་བརྡོལ་བར་རྒྱུ་དང་རྐྱེན་མེད་པ་ག་ལ་
སྲིད། དེ་ཡང་རྩོམ་པ་པོ་གསར་རྩོམ་གྱི་ལས་ཀ་བྱེད་ཆེད་དུས་དང་རྣམ་པ་
ཀུན་ཏུ་སྤྱི་ཚོགས་འཚོ་བའི་ལག་ལེན་དངོས་སུ་ཞུགས་ཏེ་ཉམས་མྱོང་ཕུན་སུམ་
ཚོགས་པར་གསོག་ཆེད་དཀའ་སྤྱད་སྡུག་རུས་ཀྱིས་བརྩོན་པ་ལྷུར་ལེན་དུ་ལུས་
ངག་ཡིད་གསུམ་གྱིས་ཉམས་སུ་རྟོགས་ པའི་བརྗོད་བྱ་འཚོ་བའི་དངོས་དོན་
ཐམས་ཅད་ལ་བློ་དང་རིག་པས་དཔྱོད་སྒོམ་གཅོད་གསུམ་བྱས་ཏེ་མཛེས་རྟོག་གི་
དམིགས་རྣམ་བློ་བཟོ་སོགས་ཀྱི་ལུས་སེམས་ཀྱི་རྩོལ་བའི་རྒྱུ་ཕུན་སུམ་ཚོགས་པ་
བསགས་པའི་རྒྱུ་ལས་གྲུབ་པའི་འབྲས་བུའི་ཚུལ་དུ་རང་རྒྱུད་ལ་མཆོག་གྱུར་ཐོལ་
བྱུང་གི་རིག་པ་གློ་བུར་དུ་བརྡོལ་བ་རྒྱུ་འབྲས་མི་བསླུ་བའི་གནས་ལུགས་མངོན་
པར་མཚོན་ཡོད། དེ་ཡང་པར་ཀྲ་ཁོས་ཕྱི་དྲོ་དང་ས་སྲོས་དུས་སམ་ནངས་སྔ་
མོ་མལ་ལས་ལངས་ཡོད་ལ་ཡིག་འབྲུ་གཅིག་གཉིས་ཀྱིས་སྣང་བ་རབ་དང་རིམ་པ་
སྐྱེ་བར་སློང་བ་དང་། དེ་དག་ཡིད་དུ་སྐྱེ་ཞིང་མཆེད་པ་དང་མཐོར་འཚར་
ལོངས་བྱུང་བ་དང༌། དེ་དག་ཡིད་མོལ་བྱེད་ཚེ་ལ་ལ་ཁྲུག་ཏུ་བརྫིས་པའི་གྲི་
ཁར་ཤི་བའི་སྐྱོ་བའི་ཟློས་གར་དུ་སྣང་བ་དང༌། ལ་ལ་ཁ་དོག་རྣམ་པར་བཀྲ་
བའི་ཐང་ག་ཞིག་དང་གཟུགས་རིས་རྣམ་པར་གསལ་བའི་འབག་སྐུ་ཞིག་གམ།
ཡང་ན་ངོ་མཚར་གྱི་བྲོད་པ་རབ་ཏུ་འཁོལ་བའི་སྤྲོ་གར་དུ་སྣང་བ་ཞེས་དང་།
དེ་ཡང་ཁོང་གིས་ཐོལ་བྱུང་གི་བསམ་གཞིགས་ལ་ཁྱད་དུ་དམིགས་ནས། དེ་
ཉིད་མིག་འབྱེད་འཛུམ་གྱི་སྐད་ཅིག་མའི་ཡུན་ལ་ཡལ་འགྲོ་བའི་མི་རྟག་པའི་ཚུལ་
ལྟར་རྟོག་འཆར་གྱི་སྣང་བ་རང་རྒྱུད་དུ་སྐྱེ་ཞིང་མཆེད་པའི་དབང་གིས་བུ་བཙའ་
ཁའི་ན་ཟུག་གིས་གདུངས་པའི་སྡུག་བསྔལ་རྣམ་པར་བརྗེད་དེ་གསར་རྩོམ་ལ་
འཇུག་པའི་ཡིད་ཀྱི་དགའ་སྤྲོ་རབ་ཏུ་འཁོལ་ཞིང་སྐྱེས་སོ་?)ཞེས་ཐོལ་བྱུང་གི་
རིག་པ་བརྡོལ་སྐབས་ཡིད་ཀྱི་སྣང་ཚུལ་གསལ་བོར་བསྟན་པ་ལྟ་བུའོ། ། ཐོལ་
བྱུང་གི་རིག་པ་བརྡོལ་ཚེ་རང་སྣང་འཕྲུལ་ཤེས་སུ་སྣང་བ་ལ་སེམས་ཁམས་རིག་
པས་ ཡིད་འགྱུར་གྱི་ སྣང་ཚུལ་ འདི་ ལ་ འཕྲུལ་ སྣང་ གི་ སེམས་བྱུང་ དུ་ བརྗོད།
375



རིག་པ་དེ་ལ་ཐོ་ལེ་བ་དང་རང་རྟོགས་མ་ཡིན་པའི་ཁྱད་ཆོས་དང་རྟགས་མཚན་
དུ་མ་ལྡན། ཐོལ་བྱུང་གི་རིག་པ་ལ་འཕྲུལ་ཤེས་སམ་འཕྲུལ་སྣང་གི་སེམས་བྱུང་
གི་ཁྱད་ཆོས་ལྡན་ལ་དེ་ཡང་དབང་ཤེས་ཀྱི་འཕྲུལ་སྣང་ཙམ་མ་ཡིན་པར་ཡི་ཤེས་
ཀྱི་འཕྲུལ་སྣང་ངམ་མཛེས་རྟོག་འཕྲུལ་ཤེས་ཀྱི་རྟོག་སྣང་གི་འཆར་སྒོ་ཕུན་སུམ་
ཚོགས་ཤིང་གསོན་ཉམས་ལྡན་པ་ཞིག་ཡིན།
ཐོལ་བྱུང་གི་རིག་པའི་བསམ་གཞིགས་ལ་རིག་པ་གཞན་དག་ལས་ཐ་དད་
པའི་རྩ་བའི་ཁྱད་ཆོས་གསུམ་མཆིས་ཏེ། དང་བོ། གློ་བུར་བའམ་ཐོ་ལེར་
བྱུང་བའི་རང་བཞིན་ཏེ། གོ་ཏེ་ཡིས་ཁོང་རང་གི་ཐོལ་བྱུང་གི་རིག་པ་སྐྱེ་ཚུལ་ .
ནི། དེ་མ་བྱུང་གོང་དུ་ཚོད་དཔག་དཀའ་ཞིང་རྟོག་མི་ཐུབ་པ། སྙན་རྩོམ་ལ་
འཇུག་པའི་སྤྲོ་སྣང་གློ་བུར་དུ་སྐྱེས་ཤིང་དེ་མ་ཐག་ཏུ་ཡི་གེར་མི་འགོད་ཀ་མེད་ཀྱི་
གནས་སུ་དྲག་ཏུ་སྐུལ་ཞིང་བསླངས་པས་བཟོད་གླགས་མེད་པའི་སྣང་བ་ཞིག་
མངོན་པར་སྐྱེས་ཡོང་(8) ཞེས་གསུངས་པ་ལྟ་བུ། དེའི་ཀུན་སློང་གི་སེམས་
ཤུགས་ནི་རྨི་ལམ་ལ་ སོགས་ པའི་ ཤེས་པས་མ་བཟུང་བའི་བག་ཉལ་གྱི་སེམས་
ཁམས་ལ་ཕྱི་ནང་གི་གློ་བུར་བའི་རྐྱེན་སྣ་ཚོགས་ཀྱིས་སྐུལ་བས་བག་ཉལ་གྱི་འདུ་
ཤེས་ཤེས་པའི་ཁམས་སུ་གློ་བུར་དུ་སྣང་བའམ་མངོན་པའི་སེམས་བྱུང་གི་སྣང་
ཚུལ་ཐུན་མོང་མ་ཡིན་པ་ཞིག་ཡིན། གཉིས་པ། སྐུལ་སློང་གི་སེམས་ཤུགས་
དྲག་ཅིང་བཙན་པའི་རང་བཞིན་ཏེ། དངོས་སྟོབས་ཀྱི་རྐྱེན་གྱིས་སྐུལ་བའི་
དབང་གིས་གསར་རྩོམ་ལ་འཇུག་པའི་ སེམས་ཤུགས་ དྲག་ཅིང་བཙན་པའི་ས་
སེམས་བྱུང་ཞིག་སྟེ། པཱར་ཀྲ་ཁོ་ཡིས་ ཐོལ་བྱུང་གི་རིག་པ་སྐྱེས་དུས་བཙན་
ཤུགས་ཀྱིས་སྐུལ་བའི་ཚུལ་སྟོན་པའི་དཔེ་ལ། མེ་ཕུང་ཞིག་ཀླད་པའི་སྤྱི་གཙུག་
དང་ལག་མཐིལ་དང་ལྕེ་ཐོག་ལ་རེག་པ་ལྟ་བུའི་ཚ་དྲོད་ཀྱི་སྤྲོ་སྣང་ཞིག་ཡོངས་སུ་
འཁོལ་ཞིང་སྐྱེས་སོ་(9)ཞེས་གསུངས་པ་ལྟ་བུའོ། ། གསུམ་པ། སྤྲོ་སེམས་ཀྱི་
རང་བཞིན་ཅན་ཞིག་སྟེ། ཐོལ་བྱུང་གི་རྟོག་པ་སད་ཚེ་ཡིད་ལ་སྤྲོ་བ་རབ་ཏུ་
འཁོལ་ཞིང་ལུས་ཀྱི་དབང་ཁམས་ཡོངས་ལ་ཁྱབ་ཅིང་རྒྱས་ཏེ། དཔེར་ན་རྒྱུའི་
དེང་རབས་ཀྱི་སྙན་ངག་པ་གོ་མོ་རོལ་གྱིས་《ལྷ་མོ་》ཞེས་པའི་སྙན་རྩོམ་རྩོམ་
376



དུས་ལུས་ཡོངས་ལ་གྲང་ཟུག་རྒྱག་པ་དང་ཁ་འདར་ལག་འདར་གྱི་གནས་སུ་གྱུར་
བ་ཐོལ་བྱུང་གི་རིག་པ་བརྡོལ་བའི་རང་གཤིས་ཀྱི་སྣང་ཚུལ་དུ་ངེས་ཏེ། ངང་
ཚུལ་དེ་ནི་ལྷ་བར་ལྷ་བབ་པ་དང་སྒྲུང་བ་ལ་སྒྲུང་ལྷ་བབ་པའི་ངང་ཚུལ་དང་ཕལ་
ཆེར་མཐུན་པར་སྣང་ལ་མི་གཤིས་ཀྱི་དབང་བོ་ལས་ཐུན་མོང་མ་ཡིན་པའི་རིག་
སྟོབས་སམ་རྟོག་པ་གློར་བརྡོལ་གྱི་སྣང་ཚུལ་ནི་རང་ལྷར་གྱུར་པའམ་ལྷ་རང་རྒྱུད་
དུ་སྣང་བ་དང་ལྷས་རྗེས་སུ་བཟུང་བ་ལྟ་བུའི་སྣང་བ་སྐྱེས་པར་རིག་པས་དཔྱོད་
ཅིག མིའི་བསམ་གཞིགས་ཀྱི་རིག་པ་ལ་རྟོག་དཔྱོད་ཞིབ་འཇུག་བྱེད་པའི་
ཚན་རིག་ནི་ད་ལྟར་གསར་དུ་དར་བཞིན་པའི་རིག་པའི་གནས་གསར་བ་ཞིག་
ཡིན། ཐོལ་བྱུང་གི་རིག་པའམ་བསམ་གཞིགས་ཀྱི་རིག་པ་ཁྱད་པར་བ་དེ་ལ་
སྔོན་བྱོན་མཁས་པ་རྣམས་ཀྱིས་གནའ་ནས་བཟུང་བརྟག་ཅིང་དཔྱད་དེ་རིག་
པའི་སྣང་ཚུལ་དེ་མིའི་རང་རྒྱུད་ཀྱི་སྐྱེ་སྟོབས་ཀྱི་རིག་པའམ་ཤེས་རབ་ཐུན་མོང་
མ་ཡིན་པ་ཞིག་ཡིན་པ་དང་། ཡང་ན་ལྷའི་ནུས་པ་ཞིག་གམ་ལྷ་ལ་གསོལ་བ་
བཏབ་པས་ལྷས་བདག་ཏུ་བཟུང་བའམ་རྗེས་སུ་བཟུང་བའི་ལྷའི་དངོས་གྲུབ་ཀྱི་
ནུས་སྟོབས་ཤིག་ཏུ་སྣང་ངོ་། ། ད་ལྟའི་སྒྱུ་རྩལ་སེམས་ཁམས་རིག་པ་སྨྲ་བ་
རྣམས་ཀྱིས་དེ་ནི་བག་ཉལ་གྱི་འདུ་ཤེས་ལྐོག་གྱུར་བའི་ནུས་པ་ཕྱིར་གློར་བུར་དུ་
མངོན་པ་ཞིག་ཏུ་འདོད་དེ། ནང་སེམས་ཀྱི་ཉམས་མྱོང་གི་བག་ཆགས་རབ་
དང་རིམ་པ་འདུ་ཤེས་ཀྱི་ཚུལ་དུ་བག་ལ་ཉལ་བ་རྣམས་གློ་བུར་བའི་རྐྱེན་གྱིས་
བསླངས་པས་ དྲན་ཤེས་ སུ་ སྣང་ཞིང་མངོན་པ་ཞིག་སྟེ། དཔེར་ན། སྐྱེ་་་
དགུའི་ཚོགས་ནས་རབས་ཐེངས་སྟོང་ལ་བཙལ་ཡང་མ་རྙེད་པར་གློ་བུར་ཉིད་ལ་
ཕྱི་མིག་ཕྱོགས་ཚེ་སྒྲོན་མེ་གཟིམ་ལ་ཉེ་བའི་མདུན་ནས་མཐོང་། ཞེས་པའི་རྒྱུའི་
སྙན་རྩོམ་སྐད་གྲགས་ཅན་འདིའི་ཚིག་སྦྱོར་ལས་ཐོལ་བྱུང་གི་རིག་པ་རང་རྟོགས་
ཀྱི་རིག་པས་མི་འཚོལ་པ་དང་གློ་བུར་ཉིད་ལ་རང་བཞིན་དུ་བརྡོལ་ཞིང་མངོན་
པའི་རྟོག་སྣང་གི་རིག་པ་སྐྱེས་པའི་ཚུལ་མངོན་ཡོད། ཐོལ་བྱུང་གི་རིག་པ་
བརྡོལ་བ་དང་སྦྲགས་རང་རྒྱུད་བཅིངས་པ་ལས་གྲོལ་བ་ལྟ་བུའི་བདེ་བ་དང་
དགའ་སྣང་ཚད་མེད་སྐྱེས། སྤྱི་ཚོགས་འཚོ་བའི་ལག་ལེན་གྱི་དཀའ་སྤྱད་སྡུག་
377



རུས་མྱངས་པའི་ཉམས་མྱོང་གི་རྒྱུ་ཕུན་སུམ་ཚོགས་པའི་བག་ཆགས་ཀྱི་རྨང་གཞི་
ལས་བྱུང་བའི་རིག་པའི་སྣང་ཚུལ་ཁྱད་པར་བ་ཞིག་ཏུ་ངེས་ཏེ། དེ་ནི་གློ་བུར་
སྐད་ཅིག་མའི་ཤུགས་ཆེ་ཞིང་གསར་སྐྲུན་རང་བཞིན་གྱི་རིག་པའི་མཐུ་ནུས་ལྡན་
ལ་ཡིད་ཀྱིས་ཁ་ལོ་བྱེད་མི་ཐུབ་པའི་རིག་པ་ཞིག་ཡིན། རིག་པ་དེའི་འཇོན་
ཐང་མངོན་ཚེ་ཡ་མཚན་ཞིང་སྨྲ་མི་ཤེས་པའི་རྣམ་དཔྱོད་ཀྱི་རིག་སྟོབས་བསམ་
གྱིས་མི་ཁྱབ་པར་བརྡོལ་ལོ། །འདུ་ཤེས་ཀྱི་རིག་པ་《གསར་རྩོམ་ལ་འཇུག་སྐབས་ཀྱི་རང་
རྟོགས་ཀྱི་བསམ་གཞིགས་ཀྱི་རིག་པ་）འགག་ཀྱང་བག་ཉལ་གྱི་འདུ་ཤེས་སམ་ཤེས་པས་མ་
བཟུང་བའི་དབང་ཁམས་དེ་རྩ་བ་ནས་མ་འགག་པར་རྨི་ལམ་གྱི་ཁམས་སུ་བག་
ཉལ་གྱི་འདུ་ཤེས་དེ་དག་སྣང་ཞིང་མངོན་པ། དེ་མིན་སྐབས་འགར་དམིགས་
པ་མེད་པར་སྣང་ངོར་བྱུང་བའི་ཡིད་ཀྱི་སྣང་ཚུལ་འགའ་ཡང་རིག་པ་དེའི་མངོན་
སྟངས་ཤིག་ཡིན། ཐོལ་བྱུང་གི་རིག་པའི་སྣང་ཚུལ་ལ་བརྟག་ཅིང་དཔྱད་ན།
དེ་ཉིད་འབྱུང་བའི་རྐྱེན་གཙོ་བོ་རྣམ་པ་གསུམ་དུ་ངེས་ཏེ། དང་པོ། དུས་
ཡུན་རིང་པོའི་ལག་ལེན་དུ་དཀའ་སྤྱད་སྡུག་རུས་ཀྱིས་བསམ་བློ་རྒྱ་ཆེ་གཏིང་ཟབ་
ཏུ་བཏང་བའི་དཔྱད་གསུམ་གྱི་རིག་པའི་རྒྱུ་ཕུན་སུམ་ཚོགས་པར་བསྐྲུན་པ་ནི་དེ་
ཉིད་འབྱུང་བའི་རྩ་བའི་དངོས་རྒྱུ་ཡིན། སྐད་ཅིག་མར་ཐོན་པའི་འབྲས་བུ་ནི་
བསྐལ་བར་བསགས་པའི་རྒྱུ་ལས་སྐྱེས་པ་དངོས་པོའི་སྤྱི་ལུགས་དང་ཆོས་ཉིད་
ཡིན། རྒྱུ་ཕུན་སུམ་ཚོགས་པར་བསགས་ན་འབྲས་ བུའང་ཕུན་སུམ་ཚོགས་
པར་ འབྱུང་བ་ནི་རྒྱུ་འབྲས་ལ་བསླུ་བ་མེད་པའི་དཔེ་ལྟ་བུའོ། ། གཉིས་པ།
དུས་ཡུན་ངེས་ཅན་ཞིག་གི་རིང་ལ་འདུ་ཤེས་ཁག་ཅིག་སེམས་ཁམས་སུ་བག་ཉལ་
དུ་གནས་ཤིང་བརྒྱུད་དགོས་པར་ངེས། བག་ཉལ་གྱི་སེམས་ཁམས་སུ་གནས་
པའི་ སྐབས་ནི་རིག་པ་སྐྱེད་སྲིང་དང་སྦྱོང་བའི་ སྐབས་ སུ་ངེས། གསུམ་པ།
ཕྱི་དངོས་སྟོབས་ཀྱི་གློ་བུར་བའི་རྐྱེན་གྱིས་སྐུལ་ཞིང་སློང་བ་སྟེ། ཕྱི་དངོས་པོའི་
རྐྱེན་སྣ་ཚོགས་ཀྱིས་ནང་སེམས་ཀྱི་དྲན་པ་གསོ་བའི་རྟེན་འབྱུང་གི་རྐྱེན་ལས་རྟོག་
སྣང་གི་རིག་པ་གློ་བུར་དུ་རྙེད་ཅིང་སྐྱེས་པ་ལ་བྱའོ། ། ཐོལ་བྱུང་གི་རིག་པ་ནི་
དུས་དང་རྣམ་པ་ཀུན་ཏུ་གསར་སྐྲུན་རང་བཞིན་གྱི་བསམ་གཞིགས་ཀྱི་རིག་པ་ལ་
378



བརྟེན་ནས་བརྗོད་བྱ་དཀའ་སྤྱད་སྡུག་རུས་ཀྱིས་འཚོལ་ཞིབ་དང་རྟོག་དཔྱོད་
བྱས་པའི་ངལ་དུབ་ཀྱིས་རྣམ་དཔྱོད་རིག་པ་སྐབས་འགར་མི་མངོན་པར་བག་ལ་
ཉལ་བ་དང་སྐབས་འགར་ཡང་སྟེས་དབང་གི་སྐལ་བ་རྙེད་དེ་སླར་མངོན་པར་
གསོན་པའི་ཤེས་རྟོགས་ཀྱི་རིག་པ་གློ་བུར་དུ་མངོན་པ་ཞིག་ཡིན། སེམས་
ཁམས་སུ་བག་ཏུ་ཉལ་བའི་ཉམས་རྟོགས་ཀྱི་འདུ་ཤེས་ཏེ་གློ་བུར་བའི་རྐྱེན་གྱིས་
འདུ་ཤེས་སུ་སྣང་བར་བསླངས་པའམ་རྟོག་སྣང་དུ་མངོན་པའི་རིག་པ་ཞིག་ཡིན།
རྒྱུའི་སྙན་ངག་པ་ཞི་ ཏྲི་ མོ་ཡིས་《སྟག་རྒོད་ཅེས་པའི་རྩོམ་ཡིག་ཕྱོགས་
བསྡུས་ཀྱི་གླེང་གཞི་》ལས། རྩོམ་འབྲིའི་ཉམས་མྱོང་ལ་གཞིགས་ན། བརྗོད་
བྱའི་ཆ་ཙམ་བློ་ངོར་ཡམ་ཡོམ་དུ་སྣང་བ་ནས་དེ་སྙན་རྩོམ་ཀློ་ཀ་ཞིག་ཏུ་འབྲི་བའི་
རིང་ལ་ཐང་སིན་བླ་མས་རྒྱ་གར་ནས་ཆོས་བླངས་པ་ལྟ་བུའི་དཀའ་སྤྱད་སྡུག་
རུས་ཚད་མེད་ཅིག་བྱེད་དགོས་ཏེ། སྙན་ངག་རྩོམ་པ་ནི་མ་ཡིས་བུ་བཙའ་བ་
ལྟ་བུའི་སྡུག་བསྔལ་མྱོང་དགོས་པའི་བཙའ་དཀའ་བའི་ལས་ཤིག་ཡིན་ལ་དེའི་
སྐྱིད་སྡུག་རྣམས་བྱེད་པ་པོ་རང་གིས་མྱོང་བ་མ་གཏོགས་གཞན་སུས་ཀྱང་རྟོགས་
མི་སྲིད་དོ། ། ཞེས་གསུངས་པ་ལྟ་བུ་དང༌། རྩོམ་པ་པོ་རྣམས་ཀྱིས་ཡིག་འབྲུ་
སྟོང་ཕྲག་དུ་མའི་རྩོམ་ཞིག་འབྲི་བར་ཉིན་མཚན་དུ་མའི་རིང་ལ་དཀའ་སྤྱད་སྙིང་
རུས་ཀྱིས་བསམ་གཞིགས་ཡང་ཡང་བྱེད་པའི་ངལ་བ་མྱོང་དགོས་ཤིང་ཡིག་འབྲུ་
རེ་རེ་བཞིན་དུ་བློ་དང་རིག་པས་རྣམ་པར་དཔྱད་དེ་སོར་རྩེའི་རྩོལ་བ་ལ་བརྟེན་
ནས་ཡིག་ཕྲེང་དུ་སྤེལ་བའི་ལུས་ངག་ཡིད་གསུམ་གྱིས་དཀའ་བ་བརྒྱ་ཕྲག་སྤྱོད་
དགོས་པའི་ལས་ཀ་ཞིག་ཡིན་པར་བསྟན། མདོར་ན་ཐོལ་བྱུང་གི་རིག་པའམ་
རྟོག་པ་ཀློང་བརྡོལ་བའི་རིག་པ་ཐུན་མོང་མ་ཡིན་པ་དེ་ནི་སྐྱེས་བུ་སྙིང་རུས་ཅན་
གྱིས་དུས་རྟག་ཏུ་དཀའ་སྤྱད་སྡུག་རུས་ཀྱི་སྒོ་ནས་བརྩོན་འགྲུས་ཀྱི་གོ་ཆ་བཙན་
པོ་མ་སྤང་བའི་འབྲས་བུའི་ཚུལ་དུ་ཐོན་པའི་རྣམ་དཔྱོད་ཀྱི་རིག་པ་ཐུན་མོང་མ་
ཡིན་པ་ཞིག་གོ །
379



བཞི་བ།
སྤྱི་སྤོམ་གྱི་བསམ་གཞིགས་བཤད་པ།
གཅིག
སྤྱི་སྤོམ་མུན་ལོང་གི་བསམ་གཞིགས་བཤད་པ།
ཉེ་བའི་ལོ་འགའི་རིང་ལ་རྒྱལ་ཁབ་ཕྱི་ནང་གི་ཚན་རིག་ལག་རྩལ་གྱི་གཞུང་
ལུགས་སུ་སྤྱི་མ་སྤོམ་མམ་མུན་ལོང་གི་བསམ་གཞིགས་ཞེས་པའི་བསམ་གཞིགས་
ཀྱི་རིག་པའི་རྣམ་གྲངས་གསུམ་པར་བརྩི་བའི་རིག་པ་གསར་བ་འདི་བྱུང་། དེ་
ནི་ཀླད་པའི་དབང་ཁམམ་ཀྱི་དབང་རྩའི་དྲ་རྒྱ་ལས་བྱུང་བའི་རིག་པ་ཞིག་གམ་
ཕྱི་རོལ་ཡུལ་གྱི་བྱ་དངོས་ཕན་ཚུན་བར་གྱི་འབྲེལ་བ་དང་དེ་དག་རྒྱུ་དང་རྐྱེན་སྣ་
ཚོགས་ཀྱིས་དངོས་པོ་སོ་སོ་ཕན་ཚུན་གྱི་རྣམ་པར་འགྱུར་བཞིན་པའི་བར་སྡོད་
པའི་རྟེན་འབྱུང་གི་འབྲེལ་ བ་ལས་བྱུང་བའི་རྣམ་ པ་ གསར་ བ་ཞིག་ སྟེ་ངོ་བོ་
གཅིག་ཏུ་མ་ངེས་པ་དང་དེ་ཁོ་ནའི་རང་བཞིན་དུ་མ་གྱུར་བའི་ཐུན་མོང་སྤྱི་དང་
བྱེ་བྲག་དུ་མར་ཁྱབ་ཅིང་ངེས་པའི་དངོས་པོའི་སྣང་ཚུལ་ཁྱད་པར་བ་དེ་ལ་
བྱའོ། ། དཔེར་ན་འདི་ཡིན་ལ་དེ་ཡང་ཡིན་པའི་འཕོ་འགྱུར་གྱི་ཚུལ་དུ་གནས་
པའི་དངོས་པོའི་རང་བཞིན་ངོ་གཉིས་མའི་སྣང་ཚུལ་འཛིན་པའི་རིག་པའོ། །
དཔེར་ན། རྒྱ་མ་བོད། རོང་མ་འབྲོག བྱ་མ་བྱེའུ། ཤི་མ་གསོན། གླུ་
མ་འགུར་ལྟ་བུའོ། ། དངོས་པོ་ཕན་ཚུན་ཐ་དད་དུ་མ་གྱུར་བར་ཕན་ཚུན་
འབྲེལ་ཞིང་འགྱུར་ལྡོག་གི་རང་བཞིན་གྱི་རྣམ་པར་གནས་པའི་སྣང་ཚུལ་དེ་དག་
གནས་དང་དུས་ཀྱི་འགྱུར་བའི་དབང་གིས་གླུ་ཡིན་ལ་མགུར་ཡང་ཡིན་པ་དང་ཀླུ་
མ་ཡིན་ལ་མགུར་ཡང་མ་ཡིན་པ་སྟེ་གཉི་གར་ངེས་ཀྱང་གཉི་གའི་སོ་སོ་བ་མ་ཡིན་
པའི་སྤྱི་མ་སྤོམ་གྱི་ཤེས་རྟོགས་ཀྱི་རིག་པ་འདི་ཉིད་ཤེས་བྱའི་རང་ངོས་ན་གྲུབ་
ཅིང་དེ་ལ་སྤྱི་སྤོམ་མུན་ལོང་གི་བསམ་གཞིགས་སུ་བརྗོད་དོ། །
38)



ཨ་མེ་རུ་ཀའི་ཚོད་འཛིན་སྨྲ་བའི་( # # > ) མཁས་དབང་ཚ་ཏེ་ཡིས་་་
《འདུས་བྱས་སྤྱི་སྤོམ་གྱི་རྣམ་བཤད་》ཅེས་པའི་རྩོམ་བྲིས་ཏེ་སྤྱི་སྤོམ་གྱི་གྲངས་
རིག་པ་ཞེས་པའི་གྲངས་རིག་པའི་གཞུང་ལུགས་ཀྱི་རིགས་ལམ་གསར་བ་ཞིག་
གསར་སྐྲུན་བྱས་སོ། ། རིགས་གཞུང་དེ་ནི་སྤྱི་སྤོམ་རིག་པའི་རིག་པ་རྩོམ་རིག་
ཏུ་རྒྱ་ཆེར་སྤེལ་བ་ཞིག་ཡིན་པར་སྣང་། སྤྱི་སྤོམ་གྱི་གྲངས་རིག་པ་ལ་བསྟེན་
ནས་ཚོད་འཛིན་སྨྲ་བའི་རིག་པ་དུས་རབས་གསར་བའི་རང་བཞིན་གྱི་རིག་པ་
གསར་བ་ཞིག་ཏུ་འཕེལ་ངེས་པ་དང་། དེ་ཉིད་སྤྱི་སྤོམ་རང་བཞིན་གྱི་དངོས་
པོའི་སྣང་ཚུལ་ལ་རྟོག་དཔྱོད་བྱས་པའི་གྲངས་རིག་པའི་ཐབས་ཤེས་ལས་རིག་
ལམ་གསར་བའི་སྲོལ་འབྱེད་པར་ངེས་སོ། ། སྤྱི་སྤོམ་གྱི་གྲངས་རིག་པས་་་
གཟུགས་འདས་རིག་པའམ་སྤྱི་མཚན་རིག་པའི་འཆིང་རྒྱ་ལས་གྲོལ་ཏེ་མི་རྣམས་
ཀྱིས་དངོས་པོ་ཐམས་ཅད་གཅིག་ནས་ཕན་ཚུན་སྤོང་འགལ་དུ་ལྟ་བའི་འདི་ཡིན་
ལ་དེ་མ་ཡིན་པའི་ཐ་དད་སྤོང་འགལ་གྱི་ཚུལ་དུ་ལྟ་བ་དང་གཞན་ཞིག་ནས་ཕན་
ཚུན་འདྲེས་རུང་དུ་འབྲེལ་བར་ལྟ་བའི་འདི་ཡིན་ལ་དེ་ཡང་ཡིན་པའི་ཕན་ཚུན་
ཐ་མི་དད་སྤྱི་མ་སྤོམ་གྱི་བར་སྡོད་ཀྱི་རང་བཞིན་དུ་གནས་པའི་སྣང་ཚུལ་ལ་དོ་
སྣང་ངམ་རྣམ་འཇོག་བྱེད་པའི་རིག་པ་གསར་བའི་སྲོལ་ཡོངས་སུ་བཏོད། ཚྭ་
ཏེ་ཡི་《འདུས་བྱས་སྤྱི་སྤོམ་གྱི་རྣམ་བཤད་》ཅེས་པས་སྔོན་གྱི་འདུས་བྱས་སྨྲ་བའི་
གསུང་རབ་ཚད་ལྡན་རྣམས་ཀྱིས་གསལ་ཞིང་ཞིབ་པར་བརྗོད་མ་ཐུབ་པའི་སྤྱི་མ་
སྤོམ་གྱི་དངོས་པའི་སྣང་ཚུལ་རྣམས་ཞིབ་རྒྱུས་སུ་བརྗོད་པར་རིགས་པའི་ཐབས་
ཤེས་གསར་བ་ཞིག་གསར་དུ་བཏོད་ཡོད། དེ་ནས་བཟུང་ཕྱི་འཇིག་རྟེན་གྱི་
ཁམས་ཆེན་པོའི་དངོས་པོའི་སྣང་ཚུལ་མཐའ་དག་ཚུལ་བཞིན་དུ་མཚོན་ཐུབ་
པར་ངེས་སོ། །སྤྱི་སྤོམ་གྱི་གྲངས་རིག་པས་སྤྱི་སྤོམ་གྱི་སྣང་ཚུལ་ཏེ་ཕྱི་དངོས་
པོའི་འཇིག་རྟེན་ནས་ནང་བཅུད་སེམས་ཅན་གྱིས་བསྡུས་པའི་འཇིག་རྟེན་གྱི་
སྣང་ཚུལ་ལ་ངོས་ཤེས་དང་ཐག་གཅོད་ཡང་དག་བྱེད་པའི་རིག་པ་གསར་བ་ཞིག་
གི་དབུ་བརྙེས་པར་བརྩམས། །
381



གཉིས།
སྤྱི་སྤོམ་བསམ་གཞིགས་ཀྱི་ཚན་རིག་གི་ཁུངས་བཤད་པ།
སྤྱི་སྤོམ་བསམ་གཞིགས་ཀྱི་རིག་པའི་འབྱུང་ཁམས་གཙོ་བོ་ཀླད་པ་གཡས་
གཡོན་གྱི་དབང་ཁམས་ཕན་ཚུན་སྦྲགས་བྱེད་ཀྱི་དབང་རྩའི་ནུས་པར་སྨྲ་བ་དང་
ཀླད་པའི་དབང་རྩ་ལྡོག་འ གྲོའི་ནུས་པར་སྨྲ་བའི་རིགས་གཉིས་མཆིས་ཏེ། སྔ་
མའི་དོན་ནི་ཀླད་པའི་གཡས་གཡོན་གྱི་དབང་ཁམས་ཀྱི་ནུས་པ་ལག་ལེན་དངོས་
ནས་ཕན་ཚུན་སྦུགས་འདེགས་ཀྱི་དབང་སྟོབས་ལ་གོ་བ་དང་། ཕྱི་མའི་དོན་ནི་
ཀླད་པ་གཡས་གཡོན་གྱི་དབང་ཁམས་སྦྲེལ་ མཚམས་ཀྱི་དབང་རྩ་དབུས་མའི་
ནུས་པ་འདོན་པར་ཟེར། མདོར་ན་སྤྱི་མ་སྤོམ་གྱི་རིག་པ་ཀླད་པ་གཡས་གཡོན་
གྱི་དབང་ཁམས་ཕན་ཚུན་སྦྲེལ་ཞིང་སྦྲུགས་པ་ལས་སྐྱེས་པར་གསལ། དབང་
ཁམས་ཀྱི་ནུས་པ་ཁྱད་པར་པ་དེ་ལ་སྤྱི་སྤོམ་གྱི་བསམ་གཞིགས་སུ་བརྗོད་དོ། །
གསུམ།
སྤྱི་སྤོམ་གྱི་བསམ་གཞིགས་རྩོམ་རིག་གསར་
རྩོམ་དུ་སྤྱོད་པའི་ཚུལ་བཤད་པ།
རྩོམ་པ་པོ་རྣམས་ཀྱིས་རང་མཚན་དང་སྤྱི་མཚན། ཡུལ་ཡུལ་ཅན་དང་
བདག་གཞན་སོགས་འདྲེས་རུང་དུ་འཛིན་པའི་ཆོས་ཐམས་ཅད་འདུས་བྱས་ཀྱི་
ཚོགས་པའི་རང་བཞིན་དུ་སྣང་བའི་སྤྱི་སྤོམ་བསམ་གཞིགས་ཀྱི་རིག་པར་བརྟེན་
ནས་གཞལ་བྱ་སྤྱི་ཚོགས་འཚོ་བའི་སྣང་ཚུལ་མཐའ་དག་སྐབས་འགར་སྣང་་་
བརྙན་ག་གེ་མོར་སྣང་བ་དང་སྐབས་འགར་དམིགས་རྣམ་བྱེ་བྲག་པར་སྣང་བ་
སྐབས་འགར་ཕྱི་རོལ་ཡུལ་ལྗོངས་ཀྱི་རྣམ་པར་སྣང་བ་སོགས་སྒྱུ་མ་ལྟ་བུའི་འགྱུར་
ལྡོག་གི་སྣང་བ་མཐའ་ཡས་པར་སྣང་ངོ༌། །
ཏཱ་ཧྲུན་ཆི་ཡིས་གནམ་འཐིབས་དུས་སམ་ས་སྲོས་རབ་རིབ་པའི་དུས་ཀྱི་
382



འོད་སྣང་ལ་བརྟེན་ནས་མི་སྣའི་འདྲ་བརྙན་བྲིས་ན་ཧ་ཅང་ལེགས་ཏེ་ གཉེན་
འཇམ་དང་སྤྱི་སྤོམ་གྱི་མཛེས་པ་ཕྱུག་པར་ཐོན་ནུས་ཞེས་གསུངས་པས་མཛེས་
རྩལ་རིག་པའི་ཐུན་མོང་མ་ཡིན་པའི་ཆོས་ཉིད་གསལ་བར་བསྟན་ནོ། ། ལད་
ཟློས་ཀྱི་ཚུལ་དུ་འབྲི་བའི་རྩོམ་སྲོལ་གྱི་བརྟན་ཆགས་རང་བཞིན་གྱི་རྒྱ་ལས་བརྒལ་
ཆེད་སྐབས་འགར་དམིགས་རྣམ་གསལ་ཞིང་ཞིབ་པར་མ་བྲིས་ཏེ་མཛེས་མའི་
གདོང་དར་གྱིས་བསྒྲིབས་པ་དང་ཟླ་ཞལ་དང་ཉི་གཞོན་ལ་མཚམས་སྤྲིན་གྱི་ཡོལ་
བས་བསྒྲིབས་པ་ལྟ་བུའི་ངོ་མཚར་བའི་མཛེས་ཉམས་ཐོན་པར་བརྩོན་པ་དང་།
བསྟན་བཅོས་ཀྱི་བཀོད་པ་མཛེས་ཤིང་ཡིད་དུ་འོང་བ་དང་སྣང་བརྙན་གྱིས་་
མཛེས་ཉམས་མིག་ཟུང་གི་སྨན་དུ་མངོན་པར་མི་སྣའི་སྣང་བརྙན་སྐྲུན་པར་སྤྱི་
སྤོམ་གྱི་སྒྱུ་རྩལ་འཕྲུལ་སྣང་གི་ཉམས་ཀྱིས་མཛེས་པར་བརྒྱན་པས་ཡིད་དབང་
འགུགས་ཤིང་ངོ་མཚར་ཡིད་འདས་ཀྱི་མཛེས་རྟོག་གི་འཕྲུལ་སྣང་ཕུན་སུམ་
ཚོགས་པར་བསྐྲུན་ཅིང་སྣང་ངོ༌། ། སྤྱི་སྤོམ་གྱི་མཛེས་པ་ནི་མཛེས་རྟོག་གི་
ཉམས་མྱོང་ཞིག་སྟེ་མཛེས་རྩལ་རིག་པའི་མཚོན་བྱེད་ཀྱི་ཐབས་དང་ནུས་པ་ཞིག་
དང་སྒྱུ་རྩལ་བསྟན་བཅོས་གསར་སྐྲུན་གྱིས་མངོན་པར་བརྩོན་པའི་མཛེས་རྟོག་
གི་དམིགས་རྣམ་བློ་བཀོད་བྱེད་ པའི་ ཐབས་ཤེས་ གལ་ཆེན་ཞིག་ཡིན། དེ་་་
ལའང་དུས་དང་གནས་ཀྱི་ཁྱད་པར་སོ་སོར་འབྱེད་པ་དང་། རྩོམ་ལུས་ཡོངས་
ཀྱི་ བཀོད་པ་ཤུགས་སུ་སྐུངས་པར་གནས་པ་ （མ་རྟོག་པའི་ཡུལ་）དང་། འགྱུར་
ལྡོག་（ མ་འོངས་པའི་འཕོ་ འགྱུར།) ཀྱག་ཀྱོག་（བྱུང་འཕེལ་ གྱི་ བགྲོད་ལམ་ ཀྱག་ཀྱོག་ཡིན་ པ་)
བཅས་ཀྱི་རང་བཞིན་དང་ཁྱད་ཆོས་རྣམས་མཚོན་པའི་དངོས་ཡོད་ཀྱི་སྣང་ཚུལ་
སྒྱུ་རྩལ་གྱི་ཚུལ་དུ་མཛེས་རྟོག་གི་སྣང་བརྙན་གསར་སྐྲུན་དང་ཤེས་རྟོག་གི་རིག་
པ་དངོས་( རྗེས་དཔག་གི་རིག་པ་)དང་སྤྱི་སྤོམ་གྱི་སྣང་རྣམ་（ དབང་ཤེས་ཀྱི་སྣང་བ་)ལས་
སྒྱུ་རྩལ་སྣང་བརྙན་དུ་བསྐྲུན་པ་དང་། དེའང་འདུན་འཛིན་གྱི་རིག་སྟོབས་ཏེ་
( སྙིང༌ སྟོབས་)ཆགས་ སྡང་ གི་ སེམས་ ལ་ བརྟེན་ ནས་ བསམ་ གཞིགས་ བྱེད་ དོ།
ཤེས་རྟོག་དང་སྣང་རྣམ། འདུན་འཛིན་བཅས་ཀྱི་རིག་པའི་གཞི་གསུམ་གྱི་སྒོ་
ནས་སྒྱུ་རྩལ་བསམ་གཞིགས་ཀྱི་རིག་པའི་འཐུས་སྒོ་ཚང་བར་བྱས། དེ་ཡང་
383



བདེན་པ་དང་དགེ་བ་དང་། མཛེས་པ་བཅས་རྣམ་པ་གསུམ་ལས་སྒྱུ་རྩལ་གྱི་
མཛེས་རྟོག་གི་དམིགས་རྣམ་གྲུབ་པ། དོན་གཅིག་སྣང་བ་མཐའ་ཡས་པ་ཞེས་
པའི་དངོས་དོན་གཅིག་ལས་སྣང་བ་ཐ་དད་རབ་ཏུ་འབྱུང་བ་དང་སྣང་བ་ཡུལ་
དངོས་ཀྱི་རྐྱེན་ལ་ངེས་ཀྱང་ཡུལ་ཁོ་ནར་མ་ངེས་པར་ནང་སེམས་ལ་ངེས་པ་དང་
སེམས་ནི་བག་ཆགས་སམ་འདུ་ཤེས་དང་ལྟ་བའི་དབང་དུ་འགྲོ་བ་སྟེ་སྲོལ་རྒྱུན་
རིག་གནས་དང་ཡུལ་སྲོལ་གོམས་གཤིས་དང་དད་པ་དང་གྲུབ་མཐའ་ལ་སོགས་
པའི་བག་ཆགས་དང་ལྟ་བའི་རྒྱ་བཏབ་ཡོད་པར་གསལ། མི་རྣམས་སེམས་ཀྱི་
དབང་དུ་འགྲོ་བ་དང་སེམས་ཀྱང་ཕྱིའི་སྣང་ཚུལ་གྱི་དབང་དུ་འགྲོ་བས་སྒྱུ་རྩལ་
གཟིགས་རྟོག་གི་གཟིགས་བྱའི་སྣང་བརྙན་གཅིག་ལ་ཀློག་མཁན་སོ་སོའི་མཛེས་
རྟོག་གི་སྣང་བ་ཐ་དད་དུ་འགྲོ་ངེས་བས་མཁས་བ་རྣམས་ཀྱིས་ཧཱ་མི་ལེ་ཐེ་གཅིག་
ལས་སྣང་བ་སྟོང་ཕྲག་ཏུ་འབྱུང་ཞེས་གསུང་བ་དེའི་རྒྱུ་མཚན་བསྟན་པར་སྣང་།
སྤྱི་སྤོམ་བསམ་གཞིགས་ལ་རྣམ་པར་ཤེས་པས་མ་ཟིན་པའི་ཆ་འགའ་
མཆིས་ཏེ་བཅད་ཤེས་སུ་མ་ངེས་པའི་གསལ་ལ་མི་གསལ་བའི་ངང་ཚུལ་དུ་མངོན་
པའི་འདུ་ཤེས་དེའོ། ། རྩོམ་པ་པོའི་སྤྱི་སྤོམ་བསམ་གཞིགས་མངོན་སྟངས་ལ་
རྣམ་པ་གསུམ་ཡོད་དེ། དང་པོ། སྤྱི་ མ་ སྤོམ་གྱི་བསམ་ཚུལ་ལམ་སེམས་་
སྙོམས་འཇུག་ ཏུ་གནས་པ་སྟེ། གསར་རྩོམ་ལ་ སྟ་གོན་བྱེད་པའི་སྔ་རོལ་དུ་
སེམས་དགའ་མ་སྡང་ངམ་སྡང་མ་དགར་གནས་པ་དང༌། ཡིད་ཀྱི་གདུང་བ་མ་
སངས་ པའི་རྣམ་པ་རྟོགས་དཀའ་བའི་བཏང་སྙོམས་ཀྱི་ཚུལ་དུ་གནས་པ་སྟེ།
སྐབས་བབས་ཀྱི་བརྗོད་བྱའི་མི་དོན་ལ་དགའ་བའང་མ་ཡིན་སྡང་བ་ཡང་མ་ཡིན་
པའི་དགའ་སྡུག་འདྲེས་མའི་ཚུལ་དུ་གནས་པའི་ནང་འགལ་བའི་བསམ་འདུན་
ལ་ཟེར། གཉིས་པ་སྤྱི་སྤོམ་གྱི་འདུ་ཤེས་ཏེ། འཚོ་བའི་ཉམས་མྱོང་ལས་སྒྱུ་
རྩལ་གྱི་བརྗོད་བྱའི་དོན་གྱི་རྒྱུ་རྐྱེན་ཐོག་མར་སྐྲུན་པ་དང་གསོག་པར་ཆགས་སྡང་
གི་སེམས་ཀྱིས་དྲངས་པའི་སྣང་བརྙན་གྱི་བསམ་གཞིགས་དང་སྤྱི་སྤོམ་གྱི་བསམ་
གཞིགས་ སྤེལ་ཏེ་སྒྱུ་རྩལ་གྱི་(མུན་ལོང་) འཕྲུལ་ ཤེས་ གསལ་མིན་གྱི་མཛེས་ནུས་
མངོན་པར་འདོན་ནོ། ། གསུམ་པ། རྨི་ལམ་གྱི་སྣང་བས་བག་ཆགས་གྱི་དྲན་
384



པ་གསོ་བ། སྔོན་གྱི་འཚོ་བའི་ཉམས་མྱོང་གི་འདུ་ཤེས་ཀྱི་བག་ཆགས་རྣམས་
བག་ཉལ་གྱི་ཡིད་དུ་གནས་ཏེ། རྨི་ལམ་གྱི་ སྐབས་སུ་དེ་དག་དྲན་ ཤེས་སུ་་
འཕྲུལ་སྣང་གི་སྣང་བརྙན་སྣ་ཚོགས་པར་སྣང་བས་རྩོམ་པ་པོས་གསར་རྩོམ་གྱི་
འདོད་པ་དྲག་ཏུ་བསླངས་པར་མ་ཟད། བརྗོད་བྱ་དངོས་པོའི་གཟུགས་དང་
རྣམ་པ་ངོ་མཚར་ཞིང་ཡིད་དུ་འོང་བར་སྣང་བའི་སྣང་བརྙན་གྱི་བསམ་གཞིགས་
གསོན་ཉམས་ལྡན་པར་སྤེལ་བས་གསར་རྩོམ་གྱི་རིག་པའི་བློ་བཀོད་ཕུན་སུམ་
ཚོགས་པར་འདོན་པ་དང་དངོས་རྣམ་བྱེ་བྲག་པའི་སྣང་བརྙན་ལ་འཕྲུལ་སྣང་
དང་སྒྱུ་རྩལ་གྱི་མཛེས་ཉམས་ངོ་མཚར་བར་ཐོན་པར་བསམ་གཞིགས་ཀྱི་རིག་
པའི་མཐུན་རྐྱེན་བསྐྲུན་ཡོད། སྒྱུ་རྩལ་བསམ་གཞིགས་ཀྱི་རིག་པ་ལྡོག་རྒྱུ་བ་
དེས་རྩོམ་ པ་ པོ་ རྣམས་ སྒྱུ་ རྩལ་ གསར་ སྐྲུན་ གྱི་ ལས་ ལ་ འཇུག་ པར་ སྐུལ་ ཏེ།
དཔེར་ན། སྲི་ཏེ་བུན་（ 4 # t)གྱི་《པཎྜི་ཏ་རྫུས་མ་»ཞེས་པའི་སྒྲུང་རྩོམ་
སྙན་གྲགས་ཅན་དེ་ནི་ནག་ཕྱོགས་མ་རུངས་པའི་བཙན་དབང་གཏུམ་པའི་དྲག་
ཤུགས་ཀྱིས་གཤིས་བཟང་གི་སྐྱེས་བུ་ཞིག་ལ་གཉའ་གནོན་བྱས་པའི་རྨི་ལམ་གྱི་
འཕྲུལ་སྣང་འཇིགས་སུ་རུང་བ་ཞིག་རྨིས་རྗེས་ཉིན་ཞག་གསུམ་གྱི་ནང་དུ་་་་
བརྩམས་ཟིན་པ་ལྟ་བུའི་མཚན་སྙན་གྲགས་ཆེ་བའི་རྩོམ་པ་པོའི་བསྟན་བཅོས་
ཕུལ་དུ་བྱུང་བ་དེ་སྤྱི་སྤོམ་གྱི་རིག་པའི་བསམ་གཞིགས་ལ་བརྟེན་ནས་བརྩམས་
པར་ངེས་ཏེ། དཔེར་ན། ཧྲ་ཡའི་སུ་པེ་ཟློས་གར་བསྟན་བཅོས་རྣམས་་་
བསྟན་བཅོས་ཚད་ལྡན་གྱི་དཔེར་བསྔགས་པ་ལྟ་བུ། བྱེ་ཐང་གི་སྨིག་རྒྱུའི་
འཕྲུལ་སྣང་གི་མཛེས་པ་དང་སྤྲིན་སྨུག་གིས་སྒྲིབ་པའི་ལྷུན་པོ་མཛེས་ཉམས་དེ་
དག་ལས་སྣང་བ་གསལ་ལ་མི་གསལ་བའི་མཚར་སྣང་གི་མཛེས་པ་སྒྱུ་འཕྲུལ་དུ་
སྣང་བའི་སྒྱུ་རྩལ་སྣང་བརྙན་ལས་རྟག་དངོས་དང་བདེན་རྫུན་འདྲེས་མའི་
འཕྲུལ་སྣང་གི་ཉམས་ཐོན་ཞིང་རྣམ་པ་འཕྲུལ་སྣང་དུ་མངོན་ལ་ངོ་བོ་བདེན་པར་
གྲུབ་པ་དང༌། བརྗོད་དོན་རྟག་པར་ངེས་ལ་རྣམ་པ་དངོས་གཟུགས་སུ་བསྐྲུན་
པའི་སྒྱུ་རྩལ་གྱི་དངོས་ཡོད་དང་རྟོག་སྣང་སྒྱུ་མའི་ཉམས་དུ་མར་སྣང་བའི་རིག་
པའི་རྩལ་གྱིས་ངོ་མཚར་བའི་མཛེས་རྟོག་ གི་ སྣང་བ་སྐྱེས་ བར་སློང་ངོ༌། །
385



མདོར་ན་སྤྱི་སྤོམ་བསམ་གཞིགས་ཏེ་སྤྱི་མ་སྤོམ་གྱི་རིག་པ་ནི་དངོས་པོ་གཅིག་ལ་
མ་ངེས་པའི་བློ་དང་ཤེས་པ་སྟེ། སྤྱིར་དེ་ནི་གནས་ལུགས་ཤིག་མ་ཡིན་ཏེ།
གནས་ལུགས་དང་འགལ་བ་ཞིག་ཀྱང་མ་ཡིན་ཏེ། སྤྱི་སྤོམ་བསམ་གཞིགས་ནི་
རྒྱུ་དང་འབྲས་བུ་མཚམས་སྦྱོར་བའི་བར་སྐབས་སུ་གནས་པའི་དངོས་པོ་བར་
སྡོད་པའི་འཕོ་འགྱུར་གྱི་རྣམ་པ་སྟེ་རྒྱུ་འབྲས་བུའི་ངོ་བོར་མ་གྲུབ་ཅིང་འབྲས་བུ་
རྒྱུ་ལས་ཐོན་ཞིང་རྒྱུ་འབྲས་བུར་དངོས་སུ་མ་གྲུབ་པའི་སྣང་ཚུལ་རྟོགས་པའི་རིག་
པ་ཕྲ་མོ་དེའོ། ། ཉི་འོད་དང་ཆུ་རྡུལ་ཕྲད་ན་འཇའ་ཚོན་སྣ་ལྔ་འཆར་བ་དང་
འབྱུང་བ་ཚ་ གྲང་ འ དུས་ན་གློག་དམར་འཁྱུག་པ་བཞིན་དངོས་པོ་ ཕན་ཚུན་
འདུས་པའི་ནུས་སྟོབས་ཀྱི་སྣང་ཚུལ་བསམ་གྱིས་མི་ཁྱབ་པར་སྣང་བ། སྣང་
ཚུལ་ དེ་ དག་ རྟོགས་ བྱེད་ ཀྱི་ རིག་ པའང་ ཁྱད་ དུ་ འཕགས་ པར་ འབྱུང་ངོ༌། །
མདོར་ན་ཕྱི་སྣོད་འཇིག་རྟེན་གྱི་དངོས་པོའི་བཀོད་པའི་སྣང་ཚུལ་མཐའ་དག་ངོ་
མཚར་བ་དང་དཔག་དཀའ་བར་འཕེལ་ཞིང་རྒྱས་ལ་ནང་བཅུད་སེམས་ཅན་གྱི་
རིག་པའི་འཇོན་ཐང་ཡང་དེ་བཞིན་དུ་ཇེ་སྟོབས་ཇེ་ཕྱུག་ཏུ་མཆེད་ཅིང་འཕེལ་བ་
འཇིག་རྟེན་གྱི་ཆོས་ཉིད་དངོས་སོ། །
སྦྱང་བྱའི་དོན་ཚན།
༡ སྤྱི་མཚན་ནམ་རྗེས་དཔག་བསམ་གཞིགས་ཀྱི་ནུས་པ་ཅི།
༣ ཅི་ཞིག་ལ་སྣང་བརྙན་བསམ་གཞིགས་ཟེར། དེ་ལ་ཁྱད་ཆོས་ཅི་ཡོད། །
༣ ཐོལ་བྱུང་གི་རིག་པའ མ་རྟོག་པ་གློར་བརྡོལ་བའི་རིག་པ་ཞེས་པ་ཅི་དང་དེ་ལ་ཁྱད་ཆོས་ཅི་ཡོད།
ང ཅི་ཞིག་ལ་སྤྱི་སྤོམ་མུན་ལོང་གི་བསམ་གཞིགས་ཟེར།
༥ གསར་རྩོམ་གྱི་བསམ་གཞིགས་ཀྱི་རིག་པའི་སྟོབས་ལ་སྐྱེ་འཕེལ་གྱི་གོ་རིམ་ཅི་ཡོད། །
（༦ ཀླུད་ ང་ ་ གཡས་ གཡོན་ གྱི་ དབང་ ཁམས་ ཀྱི་ ནུས་ པ་ ་ ལ་ ཁྱུ ད ་ པ་ར་ ཅི་ ཡོད། དེའི་ རྒྱུ་མཚན་ཅི།
མཆན་འགྲེལ།
1:|: : +t #g1 < »87 v: 1. E: :：H ; ! , }}77
2 {{ Fifii ， 11: 3? : »8? +- # - -- 9 -
13 5 j »]i$2 {j3 # iE 1: $ |:# - - 5 }| ཉིY = | •] 172.
386



列维·布留尔:《原始思维》85年商务版.p414。
5.黑格尔精神现象学(上79年商务,p40,
高尔基:论文学技巧》,论文学》p317.人民文学出版社,
了巴尔扎克:《论艺术家》,《古典文艺理论译从》
第十册,65年人民文学出版社。
8.《歌德谈话录p207.78年人民文学出版社。
同了。
387



ས་བཅད་བརྒྱད་པ། རྩོམ་རིག་གསར་རྩོམ་
གྱི་ཐབས་ཤེས་བཤད་པ།
[ནང་དོན་གནད་བསྡུས] རྩོམ་རིག་ལོ་རྒྱུས་སྟེང་རྩོམ་རིག་གསར་
རྩོམ་གྱི་རྩ་བའི་ཐབས་ཤེས་གཉིས་བྱུང་སྟེ། དངོས་ཡོད་རིང་ལུགས་དང་རྟོག་
པ་འཆར་ཡན་རིང་ལུགས་གཉིས་ཡིན། དེ་མིན་གསར་རྩོམ་གྱི་ཐབས་ཤེས་
གཞན་འགའ་ཡང་བྱུང་ཡོད་དེ། གནའ་དཔེ་རིང་ལུགས་དང་རང་བྱུང་རིང་
ལུགས། དེང་རབས་རིང་ལུགས་དང་སྤྱི་ཚོགས་རིང་ལུགས་ཀྱི་དངོས་ཡོད་
རིང་ལུགས་དང་དེ་དག་བྱུང་འཕེལ་གྱི་ལོ་རྒྱུས་དང་ཁྱད་ཆོས་སོགས་མདོར་ཙམ་
བརྗོད་པ་དང་སྤྱི་ཚོགས་རིང་ལུགས་ཀྱི་དུས་སྐབས་སུ་རྩོམ་རིག་གསར་རྩོམ་གྱི་
ཐབས་ཤེས་སྣ་མང་དུ་སྤེལ་བའི་དགོས་པ་དང་རྒྱུ་མཚན་རྣམས་ཞིབ་ཏུ་བརྗོད་དོ།
ལེའུ་དང་པོ། རྩོམ་རིག་ལོ་རྒྱུས་སྟེང་གི་རྩོམ་རིག་
གསར་རྩོམ་གྱི་ཐབས་ཤེས་འཆད་པ།
དང་པོ།
གསར་རྩོམ་གྱི་ཐབས་ཤེས།
གཅིག
གསར་རྩོམ་གྱི་ཐབས་ཤེས་ཀྱི་གོ་དོན་བཤད་པ།
རྩོམ་རིག་གསར་རྩོམ་གྱི་ཐབས་ཤེས་ལ་སྒྱུ་རྩལ་གྱི་ཐབས་ཤེས་ཀྱང་ཟེར་ལ།
388



དེ་ནི་རྩོམ་པ་པོས་འཇིག་རྟེན་གྱི་ལྟ་བ་ངེས་ཅན་ཞིག་ གཞིར་བཟུང་ནས་སྤྱི་་
ཚོགས་འཚོ་བ་སྒྱུ་རྩལ་གྱི་སྒོ་ནས་ཤེས་རྟོགས་དང་མཚོན་པ་དང་། ཆགས་སྡང་
གི་སེམས་མཚོན་པར་སྣང་བརྙན་གསར་སྐྲུན་བྱེད་པའི་སྤྱིའི་ཐབས་ཤེས་དང་རྩ་
དོན་དངོས་ཡིན། གསར་རྩོམ་གྱི་ཐབས་ཤེས་ནི་སྒྱུ་རྩལ་གྱི་མཚོན་སྟངས་ཙམ་
ཞིག་མ་ཡིན་ པར། རྩོམ་རིག་གསར་རྩོམ་གྱི་བརྗོད་བྱའི་ཡུལ་དང་བརྗོད་་་
མཁན་རྩོམ་པ་པོ་དང་ཕྱི་དངོས་པོའི་སྣང་ཚུལ་དང་ངོ་བོ། དངོས་ཡོད་དང་
ཕུགས་བསམ་བཅས་ཡུལ་དང་ཡུལ་ཅན་བར་གྱི་འབྲེལ་བ་ལ་ཤེས་རྟོགས་དང་
ཡིད་དཔྱོད་ཐག་གཅོད་བྱེད་པའི་ཐབས་ཤེས་ཀྱི་རྩ་བའི་རྣམ་གཞག་ཡིན། སྒྱུ་
རྩལ་མཚོན་སྟངས་ནི་གསར་རྩོམ་གྱི་མིང་དང་ཚིག་གི་སྦྱོར་བ་དང་རྒྱན་སྣ་ཚོགས་
སྤེལ་བ་དང་སྒྲིག་བཀོད་སོགས་ཀྱི་མཚོན་སྟངས་བྱེ་བྲག་པ་རྣམས་ལ་བྱ་སྟེ། དེ་
ལ་དབྱེ་ན་ཐུན་མོང་དང་ཐུན་མིན་ཁྱད་པར་བའི་རིགས་ གཉིས་སུ་འབྱེད་དེ།
ཐུན་མོང་གི་སྒྱུ་རྩལ་མཚོན་སྟངས་ནི། དཔེར་ན། དོན་གྱི་བྱུང་བ་བརྗོད་པ་
དང༌། རིས་ འབྲི་ བྱེད་ པ། རྟོག་ བཟོ། སྒྲོ་འདོགས། འུད་ བརྗོད།
སྐུར་ འདེབས་ བཅས་ དང་། དེ་ མིན་ ཡིད་ ཀྱི་ འགྱུར་ བ་ བརྗོད་ པ་ དང༌།
གཏམ་རྒྱུད་དུ་བརྗོད་པ་སོགས་མཚོན་ཐབས་བྱེ་བྲག་ པ་ རྣམས་ལ་བྱའོ། །
མཚོན་ཐབས་དེ་དག་རྩོམ་རིག་གསར་རྩོམ་གྱི་ཐབས་ཤེས་གང་རུང་ལ་དངོས་སུ་
སྤྱོད་ཆོག ཐུན་མིན་ཁྱད་པར་བའི་སྒྱུ་རྩལ་མཚོན་སྟངས་ནི་གསར་རྩོམ་གྱི་
ཐབས་ཤེས་བྱེ་བྲག་པར་བསྟུན་ནས་སྤྱོད་འོས་པ་ཞིག་སྟེ། དཔེར་ན་དངོས་
རྣམ་རིས་འབྲི་བྱེད་སྟངས་དེ་དངོས་ཡོད་རིང་ལུགས་ཀྱི་རྩོམ་དུ་སྤྱོད་འོས་པ་
དང༌། རྟོག་སྣང་གི་འཆར་སྒོའི་ཕུགས་བསམ་གྱི་སྣང་བ་འབྲི་སྟངས་དེ་རྟོག་པ་
འཆར་ཡན་རིང་ལུགས་ཀྱི་རྩོམ་དུ་སྤྱོད་འོས་པ། བསྡུས་བརྗོད་ཀྱི་དཔེར་་་
འགོད་པའི་མཚོན་སྟངས་དེ་རྟགས་མཚན་རིང་ལུགས་ཀྱི་རྩོམ་དུ་སྤྱོད་འོས་པ།
སེམས་རྒྱུན་གྱི་དབང་དུ་འགྲོ་བ་དང་སྒྲོ་སྐུར་འཆལ་འདེབས་ཀྱི་མཚོན་སྟངས་དེ་
དེང་རབས་རིང་ལུགས་སུ་སྤྱོད་འོས་པ་ལྟ་བུའོ། ། ཐུན་མིན་ཁྱད་པར་བའི་སྒྱུ་
རྩལ་མཚོན་སྟངས་རྩོམ་ལུས་བྱེ་བྲག་པར་དངོས་སུ་བདམས་ནས་སྤྱོད་དགོས།
389



དེ་ནི་བསྟན་བཅོས་ཀྱི་བརྗོད་བྱའི་ནང་དོན་དང་མཚོན་བྱེད་རྣམ་པ་མཚམས་
སྦྱོར་བྱེད་ཀྱི་རིག་པའི་ ཐབས་ཤེས་དང་དངོས་རྐྱེན་དུ་གྲུབ་པས་ཀློག་མཁན་
རྣམས་ལ་སྒྱུ་རྩལ་གསར་སྐྲུན་གྱི་བློ་དང་རིག་པའི་ཐབས་རྩལ་གྱི་མཛེས་ཡོན་
མངོན་པར་འདོན་དགོས། རྩོམ་རིག་གསར་རྩོམ་གྱི་རིགས་པའི་ཐབས་ཤེས་
ཐུན་མོང་མ་ཡིན་པ་དེ་ནི་གསར་རྩོམ་གྱི་ཐབས་ཤེས་འདྲ་མིན་དང་མཛེས་རྟོག་
ལྟ་བ་མཐུན་མིན་ཀུན་གྱིས་ཐུན་མོང་གི་ཚད་གཞི་དང་ལག་ལེན་དངོས་སུ་སྤྱོད་
ཆོག་པའི་ཐུན་མོང་གི་སྤྱི་ནོར་དུ་གྱུར་པའི་རིགས་པ་ཞིག་ཡིན་ནོ། །
གཉིས།
རྩོམ་རིག་གསར་རྩོམ་གྱི་ཐབས་ཤེས་ཀྱི་དོན་སྙིང་བཤད་པ།
རྩོམ་རིག་གསར་རྩོམ་གྱི་ ཐབས་ ཤེས་ ཀྱི་དོན་ སྙིང་ནི་དེའི་ལོ་རྒྱུས་ རང་
བཞིན་གྱི་དགོས་མཁོ་སོགས་ལ་རག་ལས་ཏེ། རྩོམ་རིག་ལོ་རྒྱུས་སྟེང་གི་གསར་
རྩོམ་ གྱི་ ཐབས་ ཤེས་ རྣམས་ འགལ་ འདུ་ གཅིག་ གྱུར་་ གྱི་ རྣམ་ པར་ གནས་ ཏེ།
སྔོན་ཐོན་དང་བག་འཁུམ། གསར་བརྗེ་དང་ཉམས་རྒུད་བཅས་འགལ་རྐྱེན་
སྣ་ཚོགས་འདུས་པའི་ཕུང་པོ་ཞིག་ཡིན། འགལ་རྐྱེན་དེ་དག་རྩོད་སྒྲུབ་ཀྱི་ཚུལ་
དུ་གནས་ཤིང་ཕན་ཚུན་ལ་རྐྱེན་བྱེད་བཞིན་གསར་རྩོམ་ལ་ཐབས་ཤེས་ཀྱི་ནུས་པ་
འདོན་ངེས། སྔོན་ལོ་རྒྱུས་སྟེང་དར་སྔ་བའི་ གནའ་ དཔེ་རིང་ལུགས་དང་།
དགེ་ མཚན་ གྱི་ རྟོག་ པ་ འཆར་ ཡན་ རིང་ལུགས། དངོས་ ཡོད་ རིང་ལུགས།
གསར་བརྗེའི་དངོས་ཡོད་རིང་ལུགས་དང་གསར་བརྗེའི་རྟོག་འཆར་རིང་ལུགས་
ལྟ་བུས་དུས་རབས་ངེས་ཅན་ཞིག་གི་རྩོམ་རིག་གསར་རྩོམ་ལ་དགེ་མཚན་ལྡན་
པའི་མཐུན་རྐྱེན་བཏོན་པས་དོན་སྙིང་ཤིན་ཏུ་ཆེའོ། ། དངོས་ཡོད་སྤྱི་ཚོགས་
འཚོ་བ་མཚོན་པ་དང་མི་རྣམས་ཀྱི་བསམ་འདུན་དང་ཕུགས་བསམ་མཚོན་པ།
ཆགས་སྡང་གི་སེམས་འགྱུར་རིས་སུ་ཐོན་པར་འབྲི་པ་བཅས་བདེ་བླག་ཏུ་གྲུབ་
པར་སློབ་སྟོན་གྱི་ནུས་པ་བཏོན། ཕྱིས་སུ་ གནའ་དཔེ་རིང་ལུགས། དགེ་
390



མཚན་མ་ཡིན་པའི་རྟོག་འཆར་རིང་ལུགས། རང་བྱུང་རིང་ལུགས་དང་དེང་
རབས་རིང་ལུགས་བཅས་ཀྱི་གསར་རྩོམ་ཐབས་ཤེས་སྔར་ལས་ལྷག་པར་དར་ཆེ་
བར་བྱུང་། གསར་རྩོམ་གྱི་ཐབས་ཤེས་གསར་བ་དེ་དག་དུས་རབས་ཉི་ཤུ་བའི་
ནང་འཛམ་གླིང་ཡོངས་ལ་ཧ་ཅང་དར་ཆེ་བས་འཛམ་གླིང་གི་རྩོམ་རིག་གསར་
རྩོམ་གྱི་ལས་དོན་ལ་རྩོམ་གཤིས་དང་མཛེས་རྟོག་གི་ལྟ་བ། གསར་རྩོམ་ཐབས་
ཤེས་དང་གྲུབ་མཐའ་སྣ་ཚོགས་པ་དར་རྒྱས་བྱུང་ངོ༌། །
གཉིས་པ། དངོས་ཡོད་རིང་ལུགས་བཤད་པ།
དངོས་ཡོད་རིང་ལུགས་ཞེས་པ་ནི་འཚོ་བའི་རྣམ་པ་དངོས་ལྟར་དངོས་
ཡོད་འཚོ་བ་མཚོན་ཞིང་སྣང་བརྙན་གསར་སྐྲུན་བྱེད་པའི་གསར་རྩོམ་གྱི་ཐབས་
ཤེས་ཤིག་ཡིན།
གཅིག དངོས་ཡོད་རིང་ལུགས་བྱུང་འཕེལ་
གྱི་ལོ་རྒྱུས་མདོར་བསྟན།
ཡོ་རོབ་གླིང་དུ་དངོས་ཡོད་རིང་ལུགས་ཀྱི་རྩོམ་རིག་བྱུང་འཕེལ་གྱི་ལོ་རྒྱུས་
ལ་དུས་སྐབས་སྔ་ཕྱིའི་རིམ་པ་གསུམ་བརྒྱུད་ཡོད་དེ། །
དུས་སྐབས་དང་པོ། གནའ་རབས་དངོས་ཡོད་རིང་ལུགས་ཏེ་གཙོ་བོ་
ཡོ་རོབ་གླིང་གི་གདོད་མའི་སྤྱི་ཚོགས་དང་བྲན་གཡོག་སྤྱི་ཚོགས་སུ་བྱུང་བའི་རྩོམ་
རིག་བསྟན་བཅོས་ཀྱི་སྒྱུ་རྩལ་མཚོན་སྟངས་དང་རྩོམ་གཤིས་ལ་གཞིགས་ནས་
དངོས་ཡོད་རིང་ལུགས་ཀྱི་གདོད་མའམ་ཐོག་མའི་རྣམ་པའི་རྩོམ་གཤིས་སུ་ངོས་
འཛིན་བྱས། དཔེར་ན་ཧོ་མཱའི་ལོ་རྒྱུས་སྙན་རྩོམ་《 ཡི་ལེ་ཡ་ཐེ་》དང་ཨོ་ལེ་པེ་ཏེ་
སིའི་སྐྱོ་བའི་ཟློས་གར་གྱི་འཁྲབ་གཞུང་བཅས་ཀྱིས་གྲུབ་པར་ བཤད་དོ། །
391



བསྟན་བཅོས་དེ་དག་ལ་ལྷ་སྒྲུང་གི་རྣམ་པའི་ཤན་ཤིན་ཏུ་ཆེ་ལ་དངོས་ཡོད་རིང་
ལུགས་ཀྱི་ཕྱོགས་གཏོགས་སུའང་གཏོགས་པ། ཨཱ་ལེ་སི་ཐོ་ཀླུ་སོགས་ཀྱི་སྤྲོ་བའི་
ཟློས་གར་གྱི་འཁྲབ་གཞུང་དུ་དངོས་ཡོད་རིང་ལུགས་ཀྱི་རྩ་བའི་དགོངས་དོན་
རྣམས་མངོན་པར་གྲུབ་ཡོད། གནའ་བོའི་བསྟན་བཅོས་དེ་དག་ལས་སྐབས་
དེའི་སྤྱི་ཚོགས་འཚོ་བའི་ལོ་རྒྱུས་དངོས་མངོན་པར་མཚོན་ཞིང་གཏམ་གྱི་བྱུང་
རིམ་ཆ་ཚང་ཞིང་མི་སྣའི་སྣང་བརྙན་གྱི་གསར་སྐྲུན་ལ་གསོན་ཉམས་ཐོན་པར་དོ་
སྣང་བྱས་ཡོད་པ་གསལ་པོར་མཐོང་ཐུབ་ཅིང་། གཏམ་རྒྱུད་ཀྱི་བྱུང་རིམ་རྒྱུད་
གཅིག་ལ་ངེས་པ་དང་མི་སྣའི་རང་གཤིས་ཀྱང་རིགས་གཅིག་ལ་ངེས་པའི་གསར་
རྩོམ་གྱི་རྣམ་པ་ཞིག་བརྟན་ཆགས་སུ་གྲུབ་ཅིང་དེ་ལ་དགེ་མཚན་གྱིས་ཕྱུག་པར་
གསལ།
དུས་ སྐབས་ གཉིས་པ། ཡོ་རོབ་གླིང་གི་ རིག་ གནས་ སྒྱུ་རྩལ་ཕྱི་དར་་་་
སྐབས་ཀྱི་དངོས་ཡོད་རིང་ལུགས་ལ་གཏམ་གྱི་བྱུང་རིམ་ཆ་ཚང་བ་དང་། རྩོམ་
ལུས་ཀྱི་སྒྲིག་སྟངས་ཚགས་དམ་ཞིང་སྒྱུ་རྩལ་སྣང་བརྙན་དཔེར་མཚོན་ཅན་དུ་
གྲུབ་པ། སྤྱི་ཚོགས་འཚོ་བ་གཏིང་ཟབ་ཅིང་རྒྱ་ཆེ་བར་མཚོན་པ། སྐབས་དེའི་
ཕུལ་བྱུང་གི་རྩོམ་པ་པོ་དཔེར་མཚོན་ཅན་ནི་དབྱིན་ཇིའི་ཧྥ་ཁུ་སུ་ཕད་ར་དང་།
ཨུ་ཊ་ལིའི་ཕུ་གྱུ་ཆུ་དང༌། སུས་པན་ཡཱའི་ སེ་བན་ཐེ་སི་ལྟ་བུའི་ མཚན་སྙན་
གྲགས་འཛམ་གླིང་ན་རླུང་ལྟར་ཁྱབ་པ་དེ་དག་བྱུང་ངོ༌། ། དེ་དག་དངོས་
ཡོད་རིང་ལུགས་ཀྱི་གསར་རྩོམ་ཐབས་ཤེས་ལ་བྱང་ཆུབ་པའི་སྒོ་ནས་《 ཧ་མུ་ལེ་
ཐུ་》ཞེས་ པ་ དང༌ 《 རྒྱལ་ པོ་ ལེ་འུར་》ཞེས་ པ་ དང་། 《 མོ་ སེ་ རོ་》ཞེས་ པ།
《 ཐང་ཅེ་ཁོ་ཏེ་》ཞེས་པའི་བསྟན་བཅོས་སོགས་སུ་བགསོན་ཉམས་ལྡན་པའི་སྒྱུ་
རྩལ་སྣང་བརྙན་དཔེར་མཚོན་ཅན་དུ་བསྐྲུན་ཏེ་དངོས་ཡོད་རིང་ལུགས་ཀྱི་རྩོམ་
རིག་དུས་སྐབས་གསར་བ་ཞིག་གི་གནས་སུ་སྤེལ། །
དུས་སྐབས་གསུམ་པ། མཐའ་དཔྱོད་དངོས་ཡོད་རིང་ལུགས་ནི་དུས་
རབས་བཅུ་དགུ་བའི་དུས་དཀྱིལ་ཙམ་ལ་བྱུང་། སྐབས་དེའི་རྩོམ་རིག་གིས་
རིག་གནས་སྒྱུ་རྩལ་ཕྱི་དར་སྐབས་ཀྱི་དངོས་ཡོད་རིང་ལུགས་པའི་སྲོལ་རྒྱུན་གྱི་
392



རྒྱུད་བཟུང་ནས་དུས་རབས་བཅུ་དགུ་བའི་ནང་དར་རྒྱས་བྱུང་བའི་མ་རྩ་རིང་
ལུགས་སྤྱི་ཚོགས་ཀྱི་འགལ་འདུ་སྣ་ཚོགས་གཏིང་ཟབ་ཤུགས་དྲག་ཏུ་ལངས་པའི་
ཚུལ་མཚོན་པ་དང་མ་རྩ་རིང་ལུགས་སྤྱི་ཚོགས་རུལ་སུངས་སུ་གྱུར་བའི་ངན་སྐྱོན་
ལ་མཚང་འབྱིན་དགག་རྒྱག་བྱེད་པ་དང༌། མ་རྩ་རིང་ལུགས་སྤྱི་ཚོགས་ཀྱི་
དཔེར་མཚོན་མི་སྣ་རིས་འབྲི་དམར་རྗེན་བྱས་ནས་གསོན་ཉམས་ལྡན་པའི་སྣང་
བརྙན་སྣ་ཚོགས་པར་བསྐྲུན་ཏེ། མ་རྩ་རིང་ལུགས་སྤྱི་ཚོགས་ཀྱི་འོས་མིན་དགེ་
མིན་གྱི་སྤྱི་ཚོགས་འབྲེལ་བར་མཐའ་དཔྱོད་དགག་རྒྱག་བྱས་ ཡོད། སྐབས་
དེའི་དངོས་ཡོད་རིང་ལུགས་པའི་གསར་རྩོམ་ཐབས་ཤེས་རྩོམ་རིག་གསར་རྩོམ་
གྱི་ལག་ལེན་དངོས་ནས་ཉིན་རེ་བཞིན་ཡོངས་སུ་ཆ་ཚང་བའི་གཞུང་ལུགས་སུ་
གྲུབ་སྟེ་དངོས་ཡོད་རིང་ལུགས་ཀྱི་རྩོམ་རིག་བསྟན་བཅོས་རྣམས་མ་རྩ་རིང་་
ལུགས་སྤྱི་ཚོགས་ཀྱི་དངོས་ཡོད་ལ་མཚང་འབྱིན་དགག་རྒྱུག་བྱེད་པའི་མཚོན་ཆ་
གཙོ་བོ་ཞིག་ཏུ་གྲུབ་པས་དེ་ལ་མཐའ་དཔྱོད་དངོས་ཡོད་རིང་ལུགས་སུ་བརྗོད།
ནུབ་ཕྱོགས་ཡོ་རོབ་གླིང་གི་མ་རྩ་རིང་ལུགས་ཀྱི་རྒྱལ་ཁབ་ཁག་ལ་མཐའ་དཔྱོད་
དངོས་ཡོད་རིང་ལུགས་པའི་རྩོམ་པ་པོ་རླབས་པོ་ཆེ་འབོར་ཆེན་ཞིག་བྱུང་སྟེ།
དཔེར་ན་དབྱིན་ཇིའི་ཏེ་གུ་སི་དང་སཱ་སུ་པེ་ཡཱ། ཧྥ་རན་སེའི་སི་ཐང་དཱ་དང་།
པཱར་ཀྲ་ཁོ་དང༌། ཧྥུ་རོ་པད་དང་མོ་པོ་སང༌། ཨུ་རུ་སིའི་གོ་གོར་ལེ་དང་གང་
ཚ་རོ་ཧྥུ་དང་། ལེ་ཧྥུ་ཐོར་སི་ཐེ་དང་། ཆིས་ཁོ་སྤུ་སོགས་ཀྱི་མཁས་མཆོག་
གང་མང་ཞིག་བྱུང་བ་ལྟ་བུའོ། །
རང་རྒྱལ་གྱི་རྒྱ་བོད་གང་གི་རྩོམ་རིག་གི་ལོ་རྒྱུས་གནས་ཚུལ་ལ་གཞིགས་ན་
དངོས་ཡོད་རིང་ལུགས་ཀྱི་རྩོམ་རིག་གཞུང་ལུགས་མ་དར་རུང་རྩོམ་སྟངས་དེའི་
ཕྱོགས་གཏོགས་ཀྱི་དངོས་ཡོད་རིང་ལུགས་ཀྱི་བསམ་པའི་ཕྱོགས་ལྷུང་དང་སྒྱུ་
རྩལ་ཁྱད་ཆོས་འགའ་ལྡན་པའི་རྩོམ་རིག་བསྟན་བཅོས་རབས་དང་རིམ་པ་བྱུང་
བར་སྨོས་མ་དགོས་ཏེ། དཔེར་ན་རྒྱུའི་གནའ་རྩོམ་《 ཐོག་ཁང་དམར་པོའི་རྨི་
ལམ་》ཞེས་པ་དང༌། 《རྒྱལ་ཕྲན་གསུམ་གྱི་གཏམ་རྒྱུད་》ཞེས་པ། 《ཆུ་་
ངོགས་གཏམ་རྒྱུད་》ཞེས་པ་བཅས་དངོས་ཡོད་རིང་ལུགས་སུ་གཏོགས་པའི་རྩོམ་
393



རིག་བསྟན་བཅོས་ཕུལ་དུ་བྱུང་བ་དེ་དག་བྱུང་། རང་རེའི་བོད་ཀྱི་རྩོམ་རིག་
ལོ་རྒྱུས་ལ་མཚོན་ནའང་རྩོམ་སྟངས་དེའི་རྣམ་གཞག་གི་གཞུང་ལུགས་མ་དར་
རུང་དེའི་ཁྱད་ཆོས་ཅན་དང་ཕྱོགས་གཏོགས་ཀྱི་རྩོམ་རིག་བསྟན་བཅོས་འགའ་
བྱུང་ཡོད་དེ། དཔེར་ན་《 རྗེ་བཙུན་མི་ལ་རས་པའི་རྣམ་ཐར་》དང་《 གླིང་རྗེ་
གེ་ སར་རྒྱལ་བོའི་སྒྲུང་》དང་། 《སྲོང་བཙན་སྒམ་པོའི་རྣམ་ཐར་》སོགས་་་
དངོས་ཡོད་རིང་ལུགས་ཀྱི་ཁྱད་ཆོས་ལྡན་པའི་རྩོམ་རིག་བསྟན་བཅོས་བྱུང་བ་ལྟ་
བུའོ། །
གཉིས།
དངོས་ཡོད་རིང་ལུགས་ཀྱི་རྩ་བའི་ཁྱད་ཆོས་བརྗོད་པ།
༡. དོན་དངོས་རིས་སུ་ཐོན་པར་འབྲི་བ། དངོས་ཡོད་རིང་ལུགས་ཀྱི་
ཐུན་མོང་མ་ཡིན་པའི་ཁྱད་ཆོས་གཙོ་བོ་དངོས་ཡོད་དང་ལོ་རྒྱུས་འཚོ་བའི་གནས་
ཚུལ་རྣམ་དག་དངོས་སུ་བརྗོད་པ་སྟེ། མི་སྣ་དང་འཚོ་གནས་ཀྱི་ཁོར་ཡུག་
དངོས་སྒྲོ་འདོགས་མེད་པར་རིས་འབྲི་བྱེད་པ། ཐ་ན་དོན་ཕྲན་བྱེ་བྲག་པ་ཞིག་
ཀྱང་མ་ལུས་པར་དོན་དངོས་ཇི་བཞིན་རིས་སུ་ཐོན་པར་འབྲི་བའོ། །
དངོས་ཡོད་རིང་ལུགས་ཀྱིས་སྤྱི་ཚོགས་ཀྱི་དངོས་ཡོད་འཚོ་བ་བརྗོད་པའི་
མཚོན་སྟངས་ནི་དངོས་ཡོད་འཚོ་བར་བྱུང་ཟིན་པ་དང་འབྱུང་ངེས་པའི་དོན་
དངོས་ རྣམས་ འཚོ་ བའི་ ཆོས་ ཉིད་ ལྟར་ དངོས་ སུ་ འབྱུང་ བར་ མཚོན་ དགོས།
དེས་རྟོག་པ་འཆར་ཡན་རིང་ལུགས་ལྟར་རྩོམ་པ་པོ་རང་གི་མཛེས་རྟོག་ཕུགས་
བསམ་དང་རེ་འདོད་མཚོན་པ་ཞིག་མ་ཡིན་པར་དངོས་ཡོད་འཚོ་བའི་དོན་་
དངོས་ཀྱི་ རང་བཞིན་དང་ཁྱད་ཆོས་ལ་ནང་བྱན་ཆུད་པ་དང་དེའི་ཆོས་ཉིད་
རྟོགས་པར་ཧུར་བརྩོན་གྱིས་འབད་དགོས། པཱར་ཀྲ་ཁོའི་སྒྲུང་རྩོམ་ནང་ནས་
ང་ཚོས་སྐབས་དེའི་ཧྥ་རན་སེའི་སྤྱི་ཚོགས་ཀྱི་གནས་ཚུལ་དངོས་མཐོང་ཐུབ་པ་
དང་། ལེ་ཧྥུ་ཐོར་སུ་ཐེའི་བསྟན་བཅོས་ནང་ནས་ཨུ་རུ་སུའི་ཞིང་བྲན་ལམ་
39:1



ལུགས་ཀྱི་ངོ་བོའམ་དེའི་ཕྱོགས་འགའི་གནས་ཚུལ་མཐོང་ཐུབ་པ་དང་། ལུའུ་
ཞུན་གྱི་བསྟན་བཅོས་ལས་ཀྲུང་གོ་རྙིང་བའི་མུན་ནག་གི་དུས་སུ་རྒྱལ་འབངས་
རྣམས་ཀྱིས་སྡུག་བསྔལ་མྱངས་པའི་ལས་དབང་དང་ཚེ་སྲོག་ལ་བར་ཆད་ཀྱིས་
འཚེ་བའི་ལོ་རྒྱུས་གནས་ཚུལ་མངོན་པར་མཐོང་ཐུབ་པ་ལྟ་བུའོ། །
དངོས་ཡོད་རིང་ལུགས་ཀྱིས་སྤྱི་ཚོགས་ལོ་རྒྱུས་ཀྱི་གནས་ཚུལ་གྱི་རྣམ་པ་
དངོས་མཚོན་པར་ལོ་རྒྱུས་གནས་ཚུལ་དང་རང་བཞིན་དངོས་ཀྱི་རང་མཚན་བྱེ་
བྲག་པའི་རྣམ་པ་གཙོར་འཛིན་ལ། དེ་ཡང་གནའ་དཔེ་རིང་ལུགས་ལྟར་རྩོམ་
པ་པོའི་རྗེས་དཔག་གི་རིགས་པ་དང༌། རྟོག་པ་འཆར་ཡན་རིང་ལུགས་ལྟར་
རང་གི་ཕུགས་བསམ་དང་རེ་འདོད་མཚོན་པ་ཙམ་གྱིས་མི་ལོང་སྟེ། རྩོམ་པ་
པོས་ལོ་རྒྱུས་དོན་རྐྱེན་སྣ་ཚོགས་ལ་ཕྱོགས་ཡོངས་ནས་རྟོག་དཔྱོད་ཞིབ་འཇུག་
དང་དབྱེ་ཞིབ་གདེང་འཇོག་བྱས་ནས་ལོ་རྒྱུས་དོན་རྐྱེན་དང་མི་སྣ་བྱེ་བྲག་པའི་
ཞལ་གཟུགས་དངོས་སྣང་བརྙན་དུ་རིས་སུ་བྲིས་ཏེ་ལོ་རྒྱུས་འཕེལ་རྒྱས་ཀྱི་ཆོས་
ཉིད་མཚོན་ཐུབ་པར་བརྩོན་པ་གནད་དུ་འཛིན། ལེ་ཧྥུ་ཐོར་སི་ཐེས་ཁོང་གི་
གསར་རྩོམ་ཉམས་མྱོང་གསུངས་སྐབས། སྣང་བརྙན་རང་གཤིས་ཅན་དང་
འཚོ་བའི་གནས་ཚུལ་རིས་སུ་འབྲི་བ་མ་ཟད། དོན་དངོས་བྱུང་འཕེལ་གྱི་ལོ་
རྒྱུས་གོ་རིམ་དང་དོན་དངོས་ཀྱི་ རང་བཞིན་སོགས་སྣང་བརྙན་གྱི་ཉམས་སུ་་
མངོན་པར་མཚོན་དགོས་པ་དང་། ཁོང་གི་《འཐབ་འཁྲུག་དང་ཞི་བདེ་》ཞེས་
པའི་སྒྲུང་རྩོམ་རིང་མོ་ནི་སྐུ་དྲག་མི་དྲག་གི་འཚོ་བ་མཚོན་པ་དང་ལོ་རྒྱུས་མི་སྣར་
གདེང་འཇོག་དང་སྒྱུ་རྩལ་གསར་སྐྲུན་ཟུང་འབྲེལ་དུ་བྲིས་ཏེ། མི་དམངས་
དམག་འཁྲུག་གི་གཡུལ་ངོའི་གདུག་རྩུབ་ཀྱི་རྣམ་པ་མཚོན་པའི་ལོ་རྒྱུས་བྱུང་རིམ་
དང་མཚན་ཉིད་རིག་པའི་རིགས་སྒྲུབ་གཉིས་ཟུང་འབྲེལ་དུ་སྤྱད་པའི་ལོ་རྒྱུས་
སྒྲུང་རྩོམ་རིང་མོ་དང་ལོ་དང་དུས་ རབས་ཀྱི་ཕྲེང་གུང་བསྒྲིགས་པའི་ལོ་ རྒྱུས་
བསྟན་བཅོས་སོགས་ཀྱི་ཁྱད་ཆོས་ལྡན་པའི་སྒྱུ་རྩལ་བསྟན་བཅོས་ཕུལ་དུ་བྱུང་བ་
ཞིག་ཡིན།
དངོས་ཡོད་རིང་ལུགས་ཀྱི་བདེན་དངོས་རང་བཞིན་གྱིས་བསྟན་བཅོས་ཀྱི་
395



བརྗོད་བྱའི་དོན་གྱི་བྱུང་རིམ་དང་ཐ་ན་བརྗོད་དོན་ཕྲན་བུ་ཙམ་ཡང་དོན་དངོས་
ལ་ངེས་དགོས་ཏེ། མི་སྣའི་སྨྲ་བརྗོད་དང་བྱ་སྤྱོད། གདོང་གི་འཛུམ་བག་
དང་བཞད་གད་སོགས་ལུས་ངག་ཡིད་གསུམ་གྱི་ཉམས་དང་འགྱུར་བ་ཕྲ་མོ་ཙམ་
ཡང་མ་བོར་བར་གསོན་ཉམས་ལྡན་པར་བྲིས་ཏེ་སྒྱུ་རྩལ་སྣང་བརྙན་ལ་ཤ་ཁྲག་
གི་ལུས་ལང་ཚོའི་དཔལ་འབར་ཞིང་བརྗོད་བྱའི་སྙིང་བོ་ཚེ་སྲོག་གིས་གཏམས་པ།
ཀློག་མཁན་ཀུན་གྱི་ཡིད་དབང་ཕྲོགས་པར་བསྐྲུན་པ་ནི་དངོས་ཡོད་རིང་ལུགས་
ཀྱི་ཐུན་མིན་ཁྱད་འཕགས་པའི་སྒྱུ་རྩལ་མཚོན་ཐབས་ ཀྱི་རིག་ པའི་ རྩལ་ཡིན།
དཔེར་ན། རྗེ་བཙུན་མི་ལ་རས་པའི་རྣམ་ཐར་ལས། ཨ་མས་ང་ཡིན་པ་ཤེས་
ནས་ ཧ་ ལས་ཏེ། སྐམ་ པ་ གཡས་ སུ་ བོར། ཡོས་ དཀྲུགས་ གཡོན་དུ་བོར།
ཡོས་རྔོད་འཕྲོ་ཚིག་ཏུ་བཅུག ལག་པ་གཡས་སུ་ཡོག་པ་ཞིག་ཁྱེར། གཡོན་
དུ་ཐལ་བ་སྤར་གང་ཁྱེར། སྐས་རིང་བ་ལས་བབས། ཐུང་བ་ལས་མཆོངས་
ནས་ཕྱིར་ཐོན་བྱུང་སྟེ། ཐལ་བ་གདོང་ལ་བཏབ། ཡོག་པ་དེ་མགོ་ལ་ལན་
འགའ་བརྒྱབ་ནས་ཞེས་བྱུང་བ་ལྟ་བུས་ལུས་ཉམས་ཕྲ་ཞིབ་རིས་སུ་ཐོན་པར་བྲིས་
ཏེ་ནང་ཡིད་ཀྱི་འགྱུར་བ་ཕྱི་ལུས་ངག་གི་ཉམས་མཐོང་ཐོས་སུ་མངོན་པར་སྣང་
ཞིང་རིས་སུ་བྲིས་པས་བདེན་དངོས་བཅོས་མིན་གྱི་དངོས་སྣང་སྐྱེས་པ་ནི་དངོས་
ཡོད་རིང་ལུགས་ཀྱི་རྩོམ་སྟངས་ཀྱི་བདེན་དབང་དང་ཁྱད་ཆོས་དངོས་ཡིན།
༢. གཅིག་བསྡུས་ཀྱི་སྒོ་ནས་ དཔེར་མཚོན་ཅན་དུ་འགོད། ཨིན་ཀེ་
སིས། དངོས་ཡོད་རིང་ལུགས་ཞེས་པའི་གོ་དོན་ནི་གཏམ་རྒྱུད་ཕྲན་བུ་ཙམ་
ཡང་བདེན་དངོས་སུ་གྲུབ་དགོས་ཏེ། དཔེར་མཚོན་རང་བཞིན་གྱི་ཁོར་ཡུག་
ཏུ་རང་གཤིས་དཔེར་མཚོན་ཅན་དུ་རྣམ་པར་གྲུབ་ཅིང་མཚོན་དགོས་(1)ཞེས་
གསུངས་པ་ལྟ་བུ་དང༌། སྤྱི་ཚོགས་ཀྱི་དངོས་ཡོད་འཚོ་བར་དོན་དངོས་སྣ་
ཚོགས་དང་མི་སྣའི་འབྲེལ་བ་སྣ་ཚོགས་རྙོག་འཛིངས་ རང་ བཞིན་དུ་འཐབ་་་
འདུག་པས། དངོས་ཡོད་རིང་ལུགས་ཀྱིས་རང་བྱུང་རིང་ལུགས་ལྟར་འགྱུར་
མེད་བརྟན་ཆགས་སུ་དངོས་ཡོད་བཤུ་འབྲི་གཏན་ནས་མི་བྱ་སྟེ། གལ་སྲིད་དེ་
ལྟར་བྱུང་ན་འཚོ་བའི་ངོ་བོ་དངོས་ཉོན་པར་སྒྲིབ་ཅིངང་མི་སྣའི་གཤིས་རྒྱུད་ཀྱང་
396



བན་བུན་དུ་འགྱུར་ངེས་པས། དངོས་ཡོད་རིང་ལུགས་ཀྱིས་བརྗོད་བྱ་དངོས་
པོའི་རྣམ་པ་དངོས་བཞིན་རིས་སུ་ཐོན་པར་འབྲི་ཚེ། དགོས་མེད་ཀྱི་དོན་བྱུང་
ཕྲན་ཚེགས་འཕྲི་སྤོང་གི་ཐབས་ལ་བརྟེན་ནས་བརྗོད་བྱའི་དངོས་ཡོད་དཔེར་
མཚོན་ཅན་དུ་གཅིག་བསྡུས་བྱས་ནས་དཔེར་མཚོན་གྱི་རང་བཞིན་དང་ཁྱད་
ཆོས་མངོན་གསལ་དུ་ཐོན་པར་སྐྲུན་དགོས། དངོས་ཡོད་འཚོ་བ་ གཅིག་་་་
བསྡུས་ཀྱིས་སྙིང་བཅུད་ལེན་ཅི་ཐབས་བྱས་ན་དཔེར་མཚོན་གྱི་ནུས་པ་ཇེ་སྟོབས་
སུ་ཐོན་པ། རིགས་པས་འཕྲི་སྣོན་གྱི་ལས་སྐྱོར་ནི་དཔེར་མཚོན་ཅན་དུ་འགོད་
པའི་གཅིག་སྡུད་ཀྱི་ཐབས་དངོས་ཏེ། བརྗོད་བྱའི་མི་སྣ་དང་བྱ་བ་སྣ་ཚོགས་ཀྱི་
ཁྲོད་ནས་དོན་གྱི་རྩ་བའི་སྙིང་པོ་དང་མི་སྣའི་རང་གཤིས་ཀྱི་བླ་སྲོག་ཏུ་གྱུར་པའི་
རང་བཞིན་རྣམས་གཅིག་བསྡུས་ཀྱིས་བྱུང་རིམ་དང་སྣང་བརྙན་གྱི་རྣམ་པར་
གསོན་ཉམས་ ལྡན་ པར་བསྐྲུན་ན་དཔེར་མཚོན་ ཅན་ གྱི་ཚད་དུ་ལོངས་ངེས།
དངོས་ཡོད་རིང་ལུགས་ཀྱིས་མི་སྣ་དང་ཁོར་ཡུག་བར་གྱི་རྟེན་དང་བརྟེན་པའམ་
རྒྱུ་འབྲས་ཀྱི་འབྲེལ་བ་ཐུན་མོང་མ་ཡིན་པའི་ངང་ཚུལ་གྱི་རྣམ་པ་དངོས་མངོན་
སུམ་བྱེ་བྲག་ཏུ་འབྲི་བ་གཙོར་འཛིན་ལ། མི་སྣ་གཙོ་བོའི་རང་གཤིས་ཀྱི་ཁྱད་
ཆོས་དང་ལས་དབང་སོགས་ལས་མི་སྣའི་སྣང་བརྙན་དཔེར་མཚོན་ཅན་དུ་སྐྲུན་
པར་དཔེར་མཚོན་རང་བཞིན་གྱི་སྤྱི་ཚོགས་ཁོར་ཡུག་གི་རྐྱེན་སྣ་ཚོགས་སྦྱར་ནས་
མངོན་སུམ་དུ་འབྱུང་ངེས་པའི་རྒྱུ་རྐྱེན་སྐྲུན་དགོས། པཱར་ཀྲ་ཁོས་མི་སྣ་རང་མ་
ཟད་སྤྱི་ཚོགས་འཚོ་བའི་བྱ་དངོས་གལ་ཆེན་དག་ཀྱང་དཔེར་མཚོན་ཅན་དུ་
འགོད་དགོས་པའི་གསར་རྩོམ་གྱི་རྩ་དོན་དེ་གཞིར་འཛིན་དགོས་སོ། ། དཔེར་
ན། པཱར་ཀྲ་ཁོས་མི་སྣ་དཔེར་མཚོན་ཅན་དུ་བཀོད་པའི་སྣང་བརྙན་ལ་མ་ཕྱིའི་
མི་སྣ་ཕལ་ཆེར་སྟོང་ཁར་ལོངས་པའི་རང་གཤིས་དང་ཁྱད་ཆོས་དང་ལས་དབང་
སོགས་ཀྱི་རྐྱེན་སྣ་ཚོགས་ཚད་མཐོན་པོར་གཅིག་བསྡུས་ཀྱིས་སྙིང་བཅུད་བླངས་
ནས་སླར་དཔེར་མཚོན་ ཅན་གྱི་མི་སྣའི་སྣང་བརྙན་དུ་བཀོད་ཅིང་བསྐྲུན་ཏེ།
དཔེར་ན་འདོད་རྔམ་ཅན་ལ་གོ་པེ་ཟེ་ཁུ་དང་། སེར་སྣ་ཅན་ལ་གུ་ལང་ཐེ་དང་།
ཆགས་སྲེད་ཅན་ལ་ཡི་ལོ་དང་། ཕའི་བྱམས་བརྩེ་ཅན་ལ་གོ་ རྒད་ པོ་ལྟ་བུ་
397



སོགས་རང་གཤིས་ཀྱི་ཁྱད་ཆོས་མངོན་པར་གསལ་བའི་མི་སྣའི་སྣང་བརྙན་ཕུན་
སུམ་ཚོགས་པར་བསྐྲུན་པའི་དངོས་ཡོད་རིང་ལུགས་ཀྱི་གསར་རྩོམ་གྱི་ཐབས་
ཤེས་ལག་ལེན་དུ་བསྟར་བའི་རྩོམ་རིག་བསྟན་བཅོས་ཁྱད་དུ་འཕགས་པ་་་་་
བརྩམས། །
༣. མཐའ་དཔྱོད་ཐེར་འདོན་བྱེད་པ། དུས་ རབས་བཅུ་དགུ་བའི་
མཇུག་ཙམ་ནས་བཟུང་མ་རྩ་རིང་ལུགས་སྤྱི་ཚོགས་ཀྱི་ཉེས་སྐྱོན་སྣ་ཚོགས་རིམ་
བཞིན་དམར་རྗེན་དུ་ཐོན་པས། བསམ་པ་སྔོན་ཐོན་པའི་རྩོམ་པ་པོ་ཁག་ཅིག་
གིས་སྤྱི་ཚོགས་འཚོ་བའི་གནས་ཚུལ་སྣ་ཚོགས་ལ་རིག་པས་བརྟག་དཔྱོད་བྱས་པ་
དང་སྤྱི་ཚོགས་ཀྱི་མི་ཕན་ཚུན་བར་གྱི་འབྲེལ་བ་སྣ་ཚོགས་ལ་ཕྱོགས་ཡོངས་ནས་
དབྱེ་ཞིབ་བྱས་པས་དངོས་ཡོད་ཀྱི་སྤྱི་ཚོགས་ལམ་ལུགས་ཀྱི་ཉེས་སྐྱོན་སྣ་ཚོགས་
མཐོང་བ་དང་དེ་དག་ལ་སྤོབས་པ་ཆེན་པོས་ཐེར་འདོན་དགག་རྒྱག་བྱས་ཡོད།
གོར་ཅིས་མཐའ་དཔྱོད་དངོས་ཡོད་རིང་ལུགས་ཀྱི་ཁྱད་ཆོས་དངོས་ནི་རྗེས་
དཔག་རིང་ལུགས་དང་མཐའ་དཔྱོད་ཀྱི་རིག་པའི་བློ་རྩེ་རྣོ་ཞིང་དབལ་བར་སྣང་།
མཐའ་དཔྱོད་དངོས་ཡོད་རིང་ལུགས་ཀྱི་རྩོམ་པ་པོ་རྣམས་འབྱོར་ལྡན་གྲལ་རིམ་
པ་འཁྱམས་པོར་གྱུར་ལ༑ ཁོ་ཚོས་རང་གི་གྲལ་རིམ་གྱི་བཙན་ཤེད་དང་དབང་
ཐང་གི་ཆབ་སྲིད་ཀྱི་ཕུང་པོའི་ལྟག་རྒྱབ་ནས་གྲལ་རིམ་རང་གི་སྤྱི་ཚོགས་གསར་
སྐྲུན་ གྱི་ནུས་ སྟོབས་ཉམས་ རྒུད་དུ་འགྱུར་འགྲོ་ བའི་ ཚུལ་མཐོང་བས། སྤྱི་་་
ཚོགས་དེའི་ཉེས་སྐྱོན་དང་སྲོལ་ངན་སྣ་ཚོགས་ཐེར་འདོན་བྱེད་པ་དང་རུས་རྒྱུད་
འཚོ་བའི་སྲོལ་རྒྱུན་དང་གོམས་གཤིས་རྙིང་བ་དང་ཆོས་ལུགས་གྲུབ་མཐའི་ལུང་
འཛིན་གྱི་ལྟ་སྲོལ་དང་ཁྲིམས་སྲོལ་བཅས་ཀྱི་གཉའ་གནོན་འོག་ནས་ཁོ་ཚོས་ཉེན་
ཁར་མ་འཛེམས་པར་འ ཚོ་བ་བསྐྱངས་ཏེ། ཁོང་ཚོའི་མིག་དབང་རྣོ་ཞིང་རྣམ་
རིག་གསལ་བས་མ་རྩ་རིང་ལུགས་སྤྱི་ཚོགས་ལམ་ལུགས་ཀྱི་ཉེས་སྐྱོན་ལ་སུན་
འབྱིན་དགག་རྒྱག་གཏིང་ཟབ་ཅིང་གནད་ལ་ཕོག་པར་བཏང་བ་དང་། སྒེར་
དབང་ལམ་ལུགས་སྤྱི་ཚོགས་ཀྱི་འགལ་འདུ་དང་ཉེས་སྤྱོད་ལ་སྤོབས་པ་ཆེན་པོས་
སུན་འབྱིན་དང་དགག་པ་གཏིང་ཟབ་ཏུ་བརྒྱབ། སྐུ་དྲག་དང་མ་རྩ་མཁན་གྱི་
398



ཆགས་སྲེད་བག་མེད་ཀྱི་འཚོ་བ་དང་། བྱམས་དང་སྙིང་རྗེ་མེད་པའི་ཀུན་སྤྱོད་
བཅོས་མ་དང་། ཁྲེལ་མེད་ཀྱི་མི་གཤིས་བཅོས་མ་ལ་ལྕག་འབྲབ་ཡ་ང་བར་
བྱས་པས། འབྱོར་ ལྡན་ གྲལ་ རིམ་གྱིས་སྲིད་དབང་བསྒྱུར་བའི་མ་རྩ་རིང་་་་
ལུགས་སྤྱི་ཚོགས་ཀྱི་དངོས་ཡོད་ལམ་ལུགས་འདི་འཇིག་རྟེན་འདིར་བསྐལ་བར་
བརྟན་པར་དོགས་སྣང་གི་རྒྱུར་ཚུད་དུ་བཅུག མཐའ་དཔྱོད་དངོས་ཡོད་རིང་
ལུགས་པའི་རྩོམ་པ་པོ་རྣམས་ཀྱིས་རྩོམ་རིག་བསྟན་བཅོས་བརྩམས་ནས་དངོས་
ཡོད་ལམ་ལུགས་ཀྱི་ཉེས་སྐྱོན་ལ་དགག་རྒྱག་མཚང་འབྱིན་བྱེད་པའི་ཀུན་སློང་
འབྱུང་རྐྱེན་དངོས་ནི་སྤྱི་ཚོགས་ཀྱི་དཔལ་འབྱོར་འབྲེལ་བ་སྣ་ཚོགས་ལ་ངེས་ཤེས་
ཡང་དག་རྙེད་པ་ལས་བྱུང་བ་ཁོ་ན་མ་ཡིན་པར། དགག་གཞག་དེ་དག་བྱུང་
བའི་རྐྱེན་དངོས་ནི་ཁོ་ཚོ་རང་ཉིད་མ་རྩ་རིང་ལུགས་ཀྱི་ལྕགས་གཟེབ་དོག་མོར་
ཚུད་པའི་བྱེའུ་བཞིན་དངོས་ཡོད་འཚོ་བའི་སྡུག་བསྔལ་ གྱིས་ གདུངས་པའི་་་་་
ཉམས་རྟོགས་ལས་ལམ་ལུགས་དེས་རང་འདོད་མ་འགྲུབ་ཅིང་ཞབས་འདྲེན་
ཉོས་པས་དེར་འཁོན་ལན་སློག་པའི་བསམ་འདུན་ཀུན་ནས་བསླངས་པའི་རྐྱེན་
དངོས་སོ། །
གསུམ་པ།
རྟོག་པ་འཆར་ཡན་རིང་ལུགས་བཤད་པ།
རྟོག་པ་འཆར་ཡན་རིང་ལུགས་ནི་དངོས་ཡོད་འཚོ་བའི་ཕུགས་བསམ་གྱི་
འདུན་པ་ལྟར་དངོས་ཡོད་འཚོ་བ་མཚོན་ཞིང་སྒྱུ་རྩལ་སྣང་བརྙན་གསར་སྐྲུན་
བྱེད་པའི་རྩོམ་རིག་གསར་རྩོམ་གྱི་ཐབས་ཤེས་ཤིག་ཡིན།
གཅིག
རྟོག་པ་འཆར་ཡན་རིང་ལུགས་བྱུང་འཕེལ་གྱི་དུས་རིམ།
རྟོག་པ་འཆར་ཡན་རིང་ལུགས་ནི་རྩོམ་རིག་གསར་རྩོམ་གྱི་ཐབས་ཤེས་སུ་
399



གྲུབ་པ་ནས་དངོས་ཡོད་རིང་ལུགས་དང་དུས་ཡུན་རིང་པོར་ལྷན་དུ་འཕེལ་ཞིང་
གནས་ལ། ཐབས་ཤེས་འདིའི་མྱུ་གུ་ ཐོག་མར་འབུས་པ་ནས་རིམ་བཞིན་་་་
འཕེལ་ཞིང་རྒྱས་པ་དང་། མཐར་གཡུར་ཟ་བའི་འབྲས་བུ་སྨིན་ཞིང་ལོ་རྒྱུས་ཀྱི་
གྲུབ་འབྲས་ཕུན་སུམ་ཚོགས་པར་ཐོན།
ཡོ་རོབ་གླིང་དུ་གནའ་བོའི་ཀུ་རུ་སུའི་ལྷ་སྒྲུང་རྩོམ་རིག་གིས་དངོས་ཡོད་
ལས་འདས་པའི་རྩོམ་སྟངས་སྤྱད་ནས་གདོད་མའི་རུས་རྒྱུད་ཚོ་ཁག་གི་ཕུགས་
བསམ་དང་མོས་འདུན་མཚོན་པའི་རྩོམ་སྟངས་གསར་བཏོད་བྱས་ལ་རྩོམ་་་་་
སྟངས་དེས་རྟོག་པ་འཆར་ཡན་རིང་ལུགས་ཀྱི་རིག་པའི་སྲོལ་ཐོག་མར་བཏོད།
གནའ་བོའི་ཀུ་རུ་སིའི་སྐྱོ་བའི་ཟློས་གར་མཁན་པོ་གསུམ་དུ་གྲགས་པའི་ནང་
གསེས་སོ་ཧྥུ་ཁོ་ལུ་སིའི་ཟློས་གར་བསྟན་བཅོས་དང་དེ་མིན་ཧོ་མཱའི་ལོ་རྒྱུས་སྙན་
ངག་རིང་མོའི་གྲས་ཀྱི་《 ཨོ་ཏེ་སེ་》ཞེས་པའི་སྣང་བརྙན་སྐྲུན་སྟངས་ལ་རྟོག་པ་
འཆར་ཡན་རིང་ལུགས་པའི་རྩོམ་ཉམས་མངོན་པར་ ཐོན་ཡོད། སྔོན་དུས་
རབས་བཅོ་ལྔ་བའི་ཡན་ཆད་ནས་བཟུང་རིག་གནས་སྒྱུ་རྩལ་ཕྱི་དར་གྱི་སྐབས་སུ་
བཀས་བཀོད་རྒྱུད་འཛིན་གྱི་ལྷ་ཆོས་རིག་པས་དུས་ཡུན་རིང་བོར་དབང་བསྒྱུར་
བས་རྟོག་པ་འཆར་ཡན་རིང་ལུགས་ཀྱི་རྩོམ་རིག་འཕེལ་རྒྱས་ལ་བཀག་འགོག་
བྱས་ཀྱང་ངོ་མཚར་བའི་གཏམ་རྒྱུད་རབས་དང་རིམ་པའི་ཁྲོད་ན་རྟོག་པ་འཆར་
ཡན་རིང་ལུགས་ཀྱི་ཁྲག་རྒྱུན་དྲོད་མོ་བར་ཆད་མེད་པར་འབབ་བཞིན་འདུག
དུས་རབས་བཅོ་བརྒྱད་པའི་མཇུག་ཙམ་དང་བཅུ་དགུ་བའི་འགོ་ཙམ་ལ་འབྱོར་
ལྡན་གྲལ་རིམ་གྱིས་ཆབ་སྲིད་སྟེང་ནས་བཀས་བཀོད་རྒྱུད་འཛིན་ལ་ངོ་རྒོལ་དང་
ལྷ་ཆོས་རིག་པའི་དབང་སྒྱུར་ལ་ངོ་རྒོལ་བྱེད་པའི་འཐབ་རྩོད་ཀྱི་དགོས་མཁོ་ལྟར་
སྒྱུ་རྩལ་རྩོམ་རིག་ཏུའང་དུས་རབས་བཅུ་བདུན་དང་བཅོ་བརྒྱུད་པའི་ལོ་རྒྱུས་
གནས་ཚུལ་ཁྱད་པར་བའི་འོག་ནས་གནའ་དཔེ་རིང་ལུགས་ལ་ངོ་རྒོལ་བྱེད་ཆེད་
རྟོག་པ་འཆར་ཡན་རིང་ལུགས་ཀྱི་གསར་རྩོམ་ཐབས་ཤེས་སྤེལ་ཞིང་དར་བས།
རྟོག་པ་འཆར་ཡན་རིང་ལུགས་ཀྱི་གསར་རྩོམ་ཐབས་ཤེས་དེ་ཡོ་རོབ་གླིང་ལ་ཆར་
ཤུལ་གྱི་ཤ་མོ་བརྡོལ་བ་བཞིན་དར་རྒྱས་ཕུན་སུམ་ཚོགས་པར་བྱུང་། འཇར་
400



མན་པ་ཞེ་ལུ་དང་གོ་ཏ་དང་། དབྱིན་ཇི་བ་པད་རོན་དང་ཞོ་ལད། ཧྥ་རན་
སེའི་ཝེ་ཁོ་ཏོ• ཡུ་གོ་དང༌། ཨུ་རུ་སུའི་ལེ་མིན་ཐོ་ཧྥུ་ལ་སོགས་པའི་རྟོག་པ་ ་
འཆར་ཡན་རིང་ལུགས་ཀྱི་རྩོམ་པ་པོ་ཕུལ་དུ་བྱུང་བ་འབོར་ཆེན་ཞིག་བྱུང་བ་
དང༌། ཁོ་ཚོའི་བསྟན་བཅོས་སུ་སྒྱུ་རྩལ་སྣང་བརྙན་གསར་སྐྲུན་ལ་གྲུབ་འབྲས་
བླ་ན་མེད་པ་ཐོབ་ཅིང༌། ལོ་རྒྱུས་ཀྱི་དུས་སྐབས་དེའི་འབྱོར་ལྡན་གྲལ་རིམ་
གསར་བརྗེའི་སྙིང་སྟོབས་རྒྱ་ཆེར་མཚོན་ཞིང་རྟོག་པ་འཆར་ཡན་རིང་ལུགས་
པའི་རྩོམ་སྟངས་དེ་སྔར་ལས་ལྷག་ པའི་ གནས་ སུ་ སྤེལ་ཏེ་སྒྱུ་ རྩལ་གྱི་ཁོ་ལག་་
རྫོགས་པར་བྱས།
རང་རྒྱལ་རྒྱ་བོད་ཀྱི་རྩོམ་རིག་ལོ་རྒྱུས་ལ་མཚོན་ན་རྟོག་པ་འཆར་ཡན་རིང་
ལུགས་ཀྱི་རྩོམ་སྲོལ་ཡོ་རོབ་གླིང་ལྟར་གསར་རྩོམ་གྱི་རྣམ་གཞག་གི་གཞུང་ལུགས་
སུ་མ་གྲུབ་ཀྱང་རྩོམ་སྟངས་དེའི་ཉམས་ཐོན་པའི་རྩོམ་རིག་བསྟན་བཅོས་མང་པོ་
བྱུང་ ཡོད། དཔེར་ན་ ཀྲུང་ གོའི་ གནའ་ རབས་ ཀྱི་ ལྷ་ སྒྲུང་ སྣ་ ཚོགས་ དང་།
རྟོག་པ་འཆར་ཡན་རིང་ལུགས་ཀྱི་རྩོམ་ཉམས་ཐོན་པའི་སྙན་རྩོམ་དང་སྒྲུང་རྩོམ།
དམངས་ཁྲོད་གཏམ་རྒྱུད་ལས་བརྩམས་ པའི་ སྒྲུང་རྩོམ་ སོགས་བརྗོད་ཀྱིས་མི་
ལང་ལ། ཆུ་ཐིགས་གཅིག་གིས་རྒྱ་མཚོ་མཚོན་པ་ལྟར་དེ་དག་ལས་རེ་གཉིས་
དཔེར་བླངས་ན། 《 ནུབ་ཕྱོགས་སུ་སྐྱོད་པའི་རྟོགས་བརྗོད་》དང་། 《 སྦྲུལ་
དཀར་པོའི་རྣམ་ཐར་》ལ་སོགས་པ་ལྟ་བུའོ། །
གཉིས།
དགེ་མཚན་གྱི་རྟོག་པ་འཆར་ཡན་རིང་ལུགས།
སྤྱི་ཚོགས་འཚོ་བའི་དངོས་ཡོད་ལ་གཞིགས་ནས་དེའི་འཕེལ་རྒྱས་ཀྱི་ཁ་
ཕྱོགས་དང་ཆོས་ཉིད་དང་མཐུན་པའི་ཐུན་མོང་གི་ཕུགས་བསམ་དང་རྩོམ་པ་
པོའི་རེ་འདོད་ལྟར་དངོས་ཡོད་འཚོ་བ་མཛེས་རྟོག་ཕུགས་བསམ་གྱི་གནས་སུ་
བཀོད་པའི་སྒྱུ་རྩལ་མཚོན་ཐབས་དེ་ལ་དགེ་མཚན་གྱི་རྟོག་པ་འཆར་ཡན་རིང་
401



ལུགས་ཟེར། དེ་ལ་ཁྱད་ཆོས་འདི་དག་མཆིས་ཏེ།
༡. ཕུགས་བསམ་མཚོན་པ། རྟོག་པ་འཆར་ཡན་རིང་ལུགས་ལ་ཕུགས་
བསམ་ རིང་ལུགས་ཞེས་ཀྱང་བརྗོད་ལ། རྟོག་འཆོར་རིང་ལུགས་ཀྱི་བསྟན་
བཅོས་སུ་སྔོན་ཐོན་གྲལ་རིམ་གྱི་ཆབ་སྲིད་རྣམ་འགྱུར་དང་སྤྱི་ཚོགས་ཀྱི་ཕུགས་
བསམ་སྒྱུ་རྩལ་གྱི་འཇིག་རྟེན་དུ་མངོན་འགྱུར་བྱེད་པར་དམིགས་ནས་གསར་
རྩོམ་བྱེད་པའི་སྒྱུ་རྩལ་མཚོན་སྟངས་ཤིག་ཡིན། དེ་ཡང་དངོས་ཡོད་འཚོ་བའི་
སྣང་ཚུལ་དང་རང་བྱུང་དང་དངོས་པོའི་ཆོས་ཉིད་སོགས་རྟོག་པ་འཆར་ཡན་
རིང་ལུགས་ཀྱིས་མཛེས་རྟོག་ཕུགས་བསམ་གྱི་བརྗོད་བྱར་བཟུང་ནས་སྒྱུ་རྩལ་
སྣང་བརྙན་ངོ་མཚར་ཞིང་ཕུན་སུམ་ཚོགས་པར་སྐྲུན་པ་དང་། གཏམ་རྒྱུད་ཀྱི་
བྱུང་རིམ་ ཡ་མཚན་ཡིད་ལས་འདས་པར་འགོད་ པ་ གསར་ རྩོམ་གྱི་གནད་དུ་་
འཛིན། དེ་ལས་མི་རྣམས་ཀྱི་མཛེས་རྟོག་ཕུགས་བསམ་གྱི་རེ་འདོད་དང་འཚོ་
བའི་འཐབ་རྩོད་ཀྱི་སྙིང་སྟོབས་ཇེ་ཆེ་དང་སྤོབས་པ་ཇེ་རྒྱས་ཀྱིས་དངོས་ཡོད་འཚོ་
བའི་ སྡུག་བསྔལ་དང་ དཀའ་ངལ། དངོས་ཡོད་ཀྱི་གཉའ་གནོན་དང་བཤུ་
གཞོག་ཡོད་དོ་ཅོག་ལ་ངོ་རྒོལ་དང་འཐབ་འཛིང་བྱེད་ཕོད་པའི་སྒོ་ནས་དམངས་
གཙོ་དང་རང་དབང་བརྩོན་ལེན་བྱེད་པར་དཔའ་སེམས་ཀྱི་སྙིང་སྟོབས་སྐྱེད་
པར་སྐུལ་ལྕག་གི་རྒྱལ་མཚན་མཁའ་ལ་སྒྲེང་ཞིང་གཡོ་བ། 《 བཅིངས་པ་ལས་
གྲོལ་བའི་ཕུ་རོ་མེ་ཞོ་སི་》ཞེས་པའི་བརྗོད་བྱ་ཕུ་རོ་མེ་ཞོ་སིས་ལྷའི་དབང་བོ་ཀྲོ་སི་
ལ་ངོ་རྒོལ་བྱས་ཤིང་ལྷ་ཡུལ་ནས་མེ་སྟག་བརྐུས་ནས་མི་ཡུལ་ལ་སྦྱིན་པའི་གནའ་
གཏམ་དང༌། 《ནུབ་ཕྱོགས་སུ་སྐྱོད་པའི་རྟོགས་བརྗོད་》ཅེས་པའི་སུན་ཝུའུ་
ཁུང་བྱ་བའི་སྤྲེལ་མགོ་ཅན་གྱིས་ལྷའི་དབང་པོའི་ཕོ་བྲང་དཀྲུགས་པའི་གཏམ་
རྒྱུད་དེ་དག་གིས་ཤུགས་རྟོགས་སུ་སྒེར་གཅོད་ཀྱི་བཙན་དབང་ལམ་ལུགས་དང་
རྗེ་དཔོན་དང་སྐུ་དྲག་གཏུམ་པོའི་དབང་སྒྱུར་ལ་ངོ་རྒོལ་དང་བདེ་སྐྱིད་ཀྱི་འཚོ་
བར་རེ་ བ་ དང་བརྩོན་པའི་ཕུགས་བསམ་གྱི་མོས་ འདུན་མངོན་ པར་ མཚོན།
དབྱིན་ཇི་པ་ཐོ་མཱ་སི • མོར་གྱིས་བརྩམས་པའི་《 ལུ་ཐོའི་གླིང་》ཞེས་པར་ཕུགས་
བསམ་གྱི་རྟོག་སྣང་གི་ཞིང་ཁམས་ཤིག་བྲིས་ཏེ་དུས་རབས་བཅོ་ལྔ་བའི་སྐབས་སུ་
102



དབྱིན་ཇིའི་རྒྱལ་ནང་བྱུང་བའི་ས་ཞིང་གཅོད་འཛིན་གྱི་ལས་འགུལ་ལ་ལུག་གིས་
མི་ཟ་ཞེས་པའི་མ་རྩ་རིང་ལུགས་ཀྱི་སྤྱི་ཚོགས་ལམ་ལུགས་ལ་དགག་པ་བརྒྱབ།
རྒྱུའི་ཐོ་ཡན་མིན་གྱིས་བརྩམས་པའི་《 ཁམ་བུའི་སྐྱེད་ཚལ་གྱི་སྙན་རྩོམ་རྟོགས་
བརྗོད་》ཞེས་པར་གདུག་རྩུབ་ཀྱི་སྲིད་དབང་སྟག་ལས་ག ཏུམ་ཞེས་པའི་བཀས་
བཀོད་རྒྱུད་འཛིན་སྤྱི་ཚོགས་ཀྱི་བཙན་དབང་ལ་རྒོལ་པ་ལྟ་བུས་ཤུགས་བསྟན་གྱི་
སྒོ་ནས་དབང་སྒྱུར་གྲལ་རིམ་གྱི་བཙན་དབང་ལ་མཐའ་དཔྱོད་དགག་རྒྱུག་བྱས་
པ་ལས་ཐད་ཀར་རྒོལ་མི་ནུས། ཕུགས་བསམ་གྱི་རྟོག་སྣང་དུ་བདེ་སྐྱིད་ཕུན་
སུམ་ཚོགས་པའི་ཞིང་ཁམས་ཡིད་དུ་འོང་བ་ཞིག་ཡིད་བཟོ་བྱས་ཐོག་རྟོག་པ་
འཆར་ཡན་རིང་ལུགས་ཀྱི་རྩོམ་པ་པོ་རྣམས་ཀྱིས་མཛེས་རྟོག་གི་ཕུགས་བསམ་ལ་
བརྟེན་ནས་དངོས་ཡོད་འཚོ་བར་མངོན་མི་ནུས་པའི་རེ་འདོད་སྣ་ཚོགས་སྒྱུ་རྩལ་
གྱི་ཞིང་ཁམས་ནས་མངོན་པར་གྱུར་ཏེ་མང་ཚོགས་ལ་སེམས་གསོ་དང་མ་འོངས་
པའི་འདུན་པ་མཚོན་པའི་སྒྱུ་རྩལ་གྱི་དཔེ་བསྟན། །
༢. ཆགས་སྡང་གི་སེམས་རྣམ་པར་སློང་བ། དགེ་མཚན་པའི་རྟོག་པ་
འཆར་ཡན་རིང་ལུགས་ཀྱིས་ཕུགས་བསམ་མཚོན་པའི་ལས་ལ་བརྩོན་པ་ལྷོད་
མེད་བྱས་ཏེ་རྩོམ་པ་པོའི་ཆགས་པ་དང་སྡང་བའི་སེམས་ཤུགས་དྲག་ཏུ་སྤེལ་ཞིང་
དྲོད་སྣང་གི་རླབས་རྒྱུན་ངག་གི་རྣམ་པར་རིག་བྱེད་དུ་ཐོན་པ་དང་། ནང་
སེམས་ཀྱི་འགྱུར་བའི་ངང་ཚུལ་ཟབ་མོ་མཚོན་པའི་ཁར། སྒྲོ་འདོགས་ཀྱི་རིག་
སྟོབས་དང་རྟོག་སྣང་གི་འཆར་སྒོ་ཕུན་སུམ་ཚོགས་པའི་ཚིག་གི་ཕྲེང་བའི་ལམ་
ནས་ སྙན་ངག་པའི་ཕུགས་བསམ་མངོན་པར་མཚོན་ཡོད། སྤྱིར་རྟོག་པ་་་་
འཆར་ཡན་རིང་ལུགས་ཀྱི་རྩོམ་པ་པོ་ལ་སྐྱེས་སྟོབས་རང་བཞིན་གྱི་སྐྱོ་སྣང་གི་
ངང་རྒྱུད་ཅིག་མངའ་བས་རྟག་ཏུ་ཡིད་བདེ་བར་འབབ་མི་ཐུབ་པར། ནམ་
ཡང་སྐྱོ་སྣང་ངམ་ཁོང་ཁྲོའི་ངང་དུ་ཡིད་རྣམ་པར་སྐྱོད་པ་དང་ནང་སེམས་ཀྱི་
འགྱུར་བ་སྣ་ཚོགས་མིང་དང་ཚིག་གི་ཕྲེང་སྤེལ་ཏེ་སྙན་ངག་པས་སྒྱུ་རྩལ་དམིགས་
རྣམ་ཕུན་སུམ་ཚོགས་པ་བསྐྲུན་ནས་ཆགས་པ་དང་སྡང་བའི་སེམས་བྱུང་མངོན་
པར་བརྗོད་པ། དེར་བརྟེན་ དུས་ དང་ གནས་ཁྱད་པར་བའི་སྐབས་ཀྱི་ སྤྱི་་
403



_
ཚོགས་འཚོ་བ་དང་ཕུགས་བསམ་མཚོན་པ། དཔེར་ན། རྒྱའི་གནའ་བོའི་
སྙན་ངག་པ་ཆེན་པོ་ཆེས་ཡོན་གྱིས་《 འཁང་ར་འདོན་པ་》ཞེས་པའི་སྙན་རྩོམ་དུ་
ཁོང་ཉིད་རྒྱལ་ཁབ་དང་མི་དམངས་ཀྱི་དོན་ལ་སེམས་ཁྲལ་དང་གཅེས་སེམས་
རྣལ་མ་བཅངས་པའི་བརྩེ་དུང་ཟབ་མོ་ཕུགས་བསམ་གྱི་སྒོ་ནས་མངོན་པར་་
བརྗོད་པས་ཁོང་རྟོག་པ་འཆར་ཡན་རིང་ལུགས་ཀྱི་རྩོམ་པ་པོའི་དཔེར་འཇོག
རྟོག་པ་འཆར་ཡན་པའི་སྙན་རྩོམ་གྱིས་ཆགས་སྡང་གི་སེམས་ཤུགས་དྲག་པར་
བསླངས་པས་ཀློག་མཁན་གྱི་ཡིད་ཀྱང་རྣམ་པར་ ཕྲོགས་ཤིང་ཆགས་སྡང་གི་་
སེམས་དྲག་ཏུ་སྐྱེས་ནས་དགའ་སར་དགའ་བ་དང་སྡང་སར་སྡང་བའི་སེམས་
རབ་ ཏུ་འཁོལ་ བཞིན་བལྟ་ བར་བྱ་བའི་བསྟན་བཅོས་དེར་ སེམས་ ཀུན་ནས་་་
འཇུག་པར་ངེས་སོ། །
༣. ངོ་མཚར་བའི་ཉམས་དང་ལྡན་པ། དགེ་མཚན་གྱི་རྟོག་པ་འཆར་
ཡན་རིང་ལུགས་ཀྱིས་ཆགས་སྡང་གི་སེམས་ཤུགས་དྲག་པོ་དེ་མཛེས་རྟོག་གི་སྣང་
ཁམས་སུ་སྒྱུ་རྩལ་སྣང་བརྙན་ངོ་མཚར་ཞིང་ཕུན་སུམ་ཚོགས་པའམ་སྒྱུ་རྩལ་གྱི་
འཇིག་རྟེན་ ཏུ་ བསྐྲུན་ ཅིང་ མངོན་པ་མ་ཟད། ལྷའི་ རྒྱལ་ པོའི་ ཁབ་ སོགས་་་་
འཇིག་རྟེན་ལས་འདས་པའི་ཞིང་ཁམས་ཀྱི་སྣང་ཚུལ་སྣ་ཚོགས་ཀྱང་མངོན་པར་
སྣང་ཞིང་དེར་སྐྱོད་བཞིན་པའི་སྣང་བ་སྦྱིན་པ་དང༌། མི་སྣ་མཚར་པོ་དང་
དོན་མཚར་པོ། ཡུལ་མཚར་པོ་དག་གིས་ཀུན་གྱི་ཡིད་དབང་འཕྲོག་པར་བྱེད་
དོ༑ ། མཚར་ཞེས་པའི་ཡིག་འབྲུ་གཅིག་པུས་གཞུང་ལུགས་འདིའི་ངོ་མཚར་
བའི་རྩོམ་ཉམས་ཀྱི་ཁྱད་ཆོས་གཅིག་ ཏུ་དྲིལ་ནས་མཚོན་ཐུབ། རྩོམ་ལུགས་
འདིའི་མི་སྣ་ལ་མཐུ་ནུས་ཐུན་མོང་མ་ཡིན་པ་དང་དཔའ་སྟོབས་འགྲན་ཟླ་མེད་
པ་རྣམས་འཚོ་བའི་གནས་ཚུལ་དངོས་ཀྱི་བཀག་རྒྱར་ མ་ཚུད་ཅིང་དུས་དང་།
གནས་ཀྱི་འགོག་རྒྱུར་ཡང་མ་སོང་བ། ཤི་གསོན་གྱི་ཆོས་ཉིད་ལས་འདས་པར་
དངོས་ཡོད་ལ་དགག་རྒྱག་དང་འཐབ་འཛིང་དྲག་པོ་བྱེད་པའི་འཇིག་རྟེན་ལས་
འདས་པའི་དཔའ་པོ་ཆེན་པོའི་སྣང་བརྙན་བསྐྲུན་པ་དེ་དག་དངོས་ཡོད་འཚོ་
བའི་ནང་དུས་དང་རྣམ་པ་ཀུན་ཏུ་མངོན་པར་འབྱུང་མི་སྲིད་ལ། དེ་ནི་རྟོག་
404



K
7
པ་འཆར་ཡན་རིང་ལུགས་པའི་སྒྱུ་རྩལ་བསྟན་བཅོས་ཀྱི་ངོ་མཚར་བའི་མཛེས་
རྟོག་སྣང་བརྙན་གསར་སྐྲུན་བྱེད་པའི་ཆོས་ཉིད་དང་ཁྱད་ཆོས་ཡིན། དཔེར་
ན། སྤྲེའུ་མགོ་ཅན་སུན་ཝུའུ་ཁུང་དང་སྤུ་ཧྲི་ཏེ་དང་གེ་སར་རྒྱལ་པོ་སོགས་ནི་
རྩོམ་པ་པོས་རབ་བཏགས་དང་སྒྲོ་འདོགས་རྟོག་བཟོའམ་རྟོག་སྣང་གི་བློའི་་་
འཆར་སྒོ་སྣ་ཚོགས་དང་ཉེ་བར་བསྡེབས་ཏེ་རྗོད་བྱེད་ཚིག་གི་ཕྲེང་བར་སྤེལ་བ་
ཞིག་ཡིན་ཞིང༌། དེ་ཡང་གཏམ་གྱི་བྱུང་བ་ངོ་མཚར་ཞིང་ཡིད་ལས་འདས་པའི་
ལྷ་སྒྲུང་གི་མཚར་ཉམས་དང་ཡིད་འོང་ངོ་མཚར་བའི་ཕུགས་བསམ་ལྡན་པའི་མི་
སྣ་དང་ཁོར་ཡུག་ཕུན་སུམ་ཚོགས་པའི་དཔེར་མཚོན་དུ་བསྐྲུན་པ་ལྟ་བུའོ། །
༩. རང་བྱུང་ཁམས་ཀྱི་རྣམ་པ་རིས་ སུ་ ཐོན་པར་འབྲི་བ། རྟོག་ པ་
འཆར་ཡན་རིང་ལུགས་པས་སྤྱི་ཚོགས་འཚོ་བའི་ཡིད་དུ་མི་འོང་བའི་ཉེས་སྐྱོན་སྣ་
ཚོགས་མཐོང་སྟེ་དངོས་ཡོད་ལ་སྐྱོ་སྣང་སྐྱེས་ཤིང་བློ་ལོག་ནས་བསླུ་བ་མེད་པའི་
རང་བྱུང་ཁམས་ཆེན་པོར་བློ་ཁ་ཕྱོགས་པས་རང་བྱུང་ཁམས་སུ་ཕྱིར་ལོག་པ་ཞེས་
བརྗོད་པ་ནི་ནང་སེམས་ཁ་སླར་རང་བྱུང་ཁམས་ཀྱི་ཡུལ་ལྗོངས་སུ་ཕྱོགས་ཤིང་དེ་
དང་འོ་ཆུ་ལྟར་འདྲེས་པ། དཔེར་ན་མཐོ་ཞིང་བརྗིད་པའི་ལྷུན་པོ་དང་མཐའ་
ཡས་རྒྱ་མཚོ་ཆེན་པོ། ལྷུང་ལྷུང་དུ་འབབ་པའི་གཙང་བོ་དང་དབེན་པའི་རི་
སུལ། ཚང་ཚིང་གི་ནགས་ཚལ་སྟུག་པོ། དབེན་ཞིང་སིམ་པའི་གྲོང་སྡེ་དང་
ཞིང་ཐང་གི་ཡུལ་ལྗོངས་དང་དེ་མིན་རྒྱལ་ཁབ་དང་ཡུལ་གྲུ་གཞན་པའི་ངོ་མཚར་
པའི་མཛེས་ལྗོངས་ལ་སོགས་པའི་རང་བྱུང་ཁམས་ཀྱི་མཛེས་སྡུག་གི་ཡོན་ཏན་ལ་
བསྟོད་བསྔགས་ཀྱི་གླུ་ལེན་པ་དང༌། ཡིད་དུ་འོང་བའི་ཡུལ་ལྗོངས་ཀྱི་མཛེས་
རིས་གསོན་ཉམས་ལྡན་པར་བསྐྲུན་ནོ། ། ཁོ་ཚོས་རང་བྱུང་གི་མཛེས་སྡུག་དང་
དངོས་ཡོད་ཀྱི་སྐྱུག་བྲོ་བའི་སྣང་ཚུལ་གྱི་ཁྱད་པར་མངོན་པར་ཕྱེ་ནས་ཆགས་སྡང་
གི་སེམས་རབ་ཏུ་འཁོལ་བཞིན་ཕུགས་བསམ་གྱི་འདུན་པ་བརྗོད་ལ། དབྱིན་
ཇིའི་པེ་རོན་གྱིས་《 ཁྱར་ཏ་ཧ་ལོར་ཏའི་གནས་སྐོར་གྱི་གཏམ་》ཞེས་པར་སྐོར་
དཀྱིལ་རྒྱུ་མཚོའི་ལྷོ་རྒྱུད་ཀྱི་མཛེས་ལྗོངས་དང་སི་ཕན་ཡ་རྒྱལ་ཁབ་ཀྱི་ཁ་དོག་སྣ་
ལྔར་བཀྲ་བའི་ཡུལ་ལྗོངས་ཀྱི་མཛེས་རིས་དང་ཀུ་རུ་སི་དང་རོ་མཱའི་བརྗིད་ཉམས་
405



ཆགས་པའི་ལོ་རྒྱུས་ཀྱི་ཤུལ་བཞག་རིག་གནས་སྣ་ཚོགས་སོགས་དང་། དབྱིན་
ཇིའི་རྒྱལ་ནང་གི་དངོས་ཡོད་སྤྱི་ ཚོགས་ལམ་ལུགས་ཀྱི་དོན་སྙིང་མེད་པ་དང་
བྱམས་དང་སྙིང་རྗེ་མེད་པའི་སྤྱོད་པ་བཅོས་མ་དང་ཞིབ་བསྡུར་བྱས་པའི་གཞི་ལ་
བརྟེན་ནས་སྙན་ངག་པས་རང་དབང་བརྩོན་ལེན་དང་ཕུགས་བསམ་ལ་རེ་ལྟོས་
བྱེད་པའི་ནང་སེམས་ཀྱི་འདུ་འཛིན་མངོན་པར་མཚོན་ཡོད། །
གསུམ། དགེ་མིན་གྱི་རྟོག་པ་འཆར་ཡན་རིང་ལུགས།
དགེ་མིན་ནམ་དགེ་མཚན་མ་ཡིན་པའི་རྟོག་པ་འཆར་ཡན་རིང་ལུགས་ནི་
དགེ་མཚན་པའི་རྟོག་པ་འཆར་ཡན་རིང་ལུགས་ལས་ལྡོག་པ་ཞིག་སྟེ། དེ་ནི་
ཉམས་རྒུད་དུ་གྱུར་བའི་གྲལ་རིམ་གྱི་འཚོ་བའི་འཛིན་སྟངས་ཀྱི་རྣམ་འགྱུར་དང་
བསམ་འདུན་མཚོན་པའི་གསར་རྩོམ་གྱི་ཐབས་ཤེས་ཤིག་ཡིན། ཁོ་ཚོས་ལར་
འདས་ཟིན་པའི་སྤྱི་ཚོགས་ལ་ཞེན་ཆགས་དང་རེ་བ་དང་དངོས་ཡོད་འཚོ་བ་ལས་
གཡོལ་ཐབས་དང་མ་འོངས་པར་འཇིགས་སྣང་དུ་ལྟ་བ་དང་། གནའ་བོའི་
དུས་ཀྱི་དར་རྒྱས་ཀྱི་ལོ་རྒྱུས་ལ་སྤྲོ་ཞིང་གཅེས་པ་དང༌། དངོས་ཡོད་འཇིག་
རྟེན་གྱིས་ཁོ་ཚོ་སྐྱོ་སྣང་ཡིད་ཆད་ཀྱི་གནས་སུ་སྐྱེལ་བ་དང་མ་འོངས་པས་ལྷག་
པར་ཁོ་ཚོར་སྙིང་རྩ་འདར་དུ་འཇུག་པར་སྣང་། དགེ་མིན་གྱི་རྟོག་པ་འཆར་
ཡན་རིང་ལུགས་པས་སྔོན་འདས་ཟིན་པའི་ལོ་རྒྱུས་ལ་རྗེས་དྲན་གྱིས་དངོས་ཡོད་
ལས་གཡོལ་ཐབས་བྱེད་པ་དང་། ཡང་ན་གཡོ་ཐབས་ཀྱིས་དངོས་ཡོད་ལ་བདེ་
བ་དང་སྐྱིད་ པའི་མཚན་མ་མང་པོ་སྒྲོ་འདོགས་བྱས་ཏེ། དངོས་ཡོད་ལ་སྒྱུ་
འཕྲུལ་གྱི་སྒོ་ནས་མཐུན་ཐབས་བྱེད་པ། མི་རྣམས་དངོས་ཡོད་ལས་གཡོལ་
ཐབས་བྱེད་པར་སྐུལ་བ་དང་། རང་སེམས་གུ་དོག་པའི་སྡུག་བསྔལ་གྱི་གཡང་
སར་འཕེན་པ་དང་ཡང་ན་ལས་དབང་གི་གསང་བའི་རྒྱུ་རུ་བཅུག་སྟེ་རང་གི་
བདག་འཛིན་ཁོ་ནར་གཅེས་ཞེན་ཆེ་བ་དང་ལས་དབང་ངན་པའི་སྡུག་བསྔལ་
1(06



གྱིས་གདུངས་པས་ཡིད་ཐང་ཆད་པའི་འཆི་འདོད་ཀྱི་གནས་སུ་ལྷུང་བར་འཇུག་
པ། དཔེར་ན་ཨུ་རུ་སུའི་བུད་མེད་སྙན་ངག་པ་ཅུས་ནེ སྐྱི་པེ་ལུ་སི་ཡིས།
བདག་གི་ཀུན་སྤྱོད་གདུག་རྩུབ་སྙིང་རྗེ་མེད་པར་གྱུར། །བདག་ཀྱང་མུན་ནག་
ཁམས་སུ་བསླུ་ཞིང་ཁྲིད་མོད་ཀྱང་། །ང་ཡང་བདག་ལ་སྙིང་ཉེ་ཆགས་ཞེན་ཤིན་
ཏུ་ཆེ། །དཀོན་མཆོག་ལ་ནི་གུས་སེམས་རྣལ་མས་བཀུར་དང་མཚུངས། །ཨེ་མ་
བདག་ནི་མྱ་ངན་དྲག་པོས་ལྔ་ལམ་འཕེན། །མྱ་ངན་དྲག་པོས་གདུང་བཞིན་ལྔ་
བའི་ལམ་དུ་འདྲེན། །བདག་བློས་མ་རིག་པ་ལ་ཤེས་འདོད་ཆེ་བ་ང་། །བློ་ཡིས་
མ་རྟོགས་པ་ཡི་གནས་ལ་ཤེས་འདོད་ཆེ། །འཇིག་རྟེན་འདི་ལ་མ་ཐོབ་པ་དེ་ཐོབ་
པར་རེ། ། འཇིག་རྟེན་འདི་ལ་མ་ ཐོབ་པ་དེ་ང་ཡིས། ། ཞེས་པ་ལྟ་བུའོ(འདྲེན་
མཁན་གྱིས་བསྒྱུར།)དེར་བརྟེན་དགེ་མིན་པའི་རྟོག་པ་འཆར་ཡན་རིང་ལུགས་ཀྱི་སྒྱུ་
རྩལ་བསམ་བློ་ལ་ཉམ་ཐག་པ་དང་ཉམས་རྒུད་རུལ་སུངས་པའི་བསམ་བློའི་བག་
ཆགས་ཀྱི་ཤུགས་ཆེ་བར་འདུག་སྟེ། ཁོ་ཚོའི་བརྗོད་བྱ་ཉམས་རྒུད་དང་འཆི་བ།།
སྐྱོ་སྣང་དང་མུན་པར་འཐོམས་པའི་རྨོངས་བློ་དང༌། སྔོན་འདས་རྨི་ལམ་གྱི་
འཕྲུལ་སྣང་དང་དངོས་ཡོད་ལ་དམོད་པ་ཁོ་ན་ཙམ་དུ་ཟད། དེའི་རྩོམ་གཤིས་
ཉམས་རྒུད་ཐ་ཤལ་ལ་ཉེ་བ་དང་ཡིད་ཆད་མུན་ཐོམ་པའི་ཉམས་ཁོ་ན་འདོན་
ནོ། །
མདོར་ན། དངོས་ཡོད་ལས་འདས་པའི་སྟོང་བསམ་གྱི་འཕྲུལ་སྣང་དང་
དོན་མེད་ཀྱི་མཚར་ སྣང་སྐྱེས་པའི་ རང་བློ་ཁོ་ནའི་ཕྱོགས་སུ་ལྷུང་ན་རྟོག་ པ་
འཆར་ཡན་རིང་ལུགས་ཀྱི་བློའི་བྲོད་པ་སྐྱེ་མི་ཐུབ་ཅིང་བློ་དང་རིགས་པ་སྦྱོང་
བརྡར་བྱེད་མི་ཐུབ་པར་ངེས་སོ། །
དུས་རབས་བཅུ་དགུ་བའི་ལོ་རབས་སུམ་ཅུ་བའི་རྗེས་ནས་བཟུང་རྟོག་པ་
འཆར་ཡན་རིང་ལུགས་ཀྱི་རྩོམ་རིག་གསར་རྩོམ་གྱི་རླབས་རྒྱུན་དེ་རིམ་བཞིན་
གཙོ་ཁྲིད་ཀྱི་གནས་ལས་ ཕལ་བའི་གནས་སུ་གྱུར། ཧྥ་རན་སེའི་ཝེ་ཁོ་ཏོ .
ཡུའོ་གོའི་《པཱ་རིས་འཕགས་མའི་སྡེ་（ གླིང་)》ཞེས་པའི་སྒྲུང་རྩོམ་དུ་དངོས་ཡོད་
རིང་ལུགས་ཀྱི་རྩོམ་གཤིས་ཀྱི་ཆ་ཇེ་མང་དུ་སྤེལ་ཞིང་དེའང་ཁོང་རང་གི་གསར་
407



རྩོམ་གྱི་བགྲོད་ལམ་གཙོ་བོར་གྱུར། དངོས་ཡོད་རིང་ལུགས་དང་ལྷག་པར་
མཐའ་དཔྱོད་དངོས་ཡོད་རིང་ལུགས་ཀྱི་དཔུང་སྡེ་གློ་བུར་ཉིད་ལ་ལངས་ཏེ་རྩོམ་
རིག་གསར་རྩོམ་གྱི་དཔུང་ཁག་སྟོབས་ཤུགས་ཅན་ཞིག་ཏུ་གྱུར།
བཞི་བ།
གསར་རྩོམ་གྱི་ཐབས་ཤེས་གཞན་བཤད་པ།
སྤྱིར་དངོས་ཡོད་རིང་ལུགས་དང་རྟོག་པ་འཆར་ཡན་རིང་ལུགས་མ་ཡིན་
པའི་ གནའ་དཔེ་རིང་ལུགས་དང་ རང་བྱུང་རིང་ལུགས། དེང་རབས་རིང་
ལུགས་སོགས་ཀྱི་གསར་རྩོམ་ཐབས་ཤེས་འགའ་འཛམ་གླིང་གི་རྩོམ་རིག་ལོ་རྒྱུས་
སྟེང་དར་དང་དར་བཞིན་ཡོད་དོ། །
གཅིག
གནའ་དཔེ་རིང་ལུགས་བཤད་པ།
༡. དེ་བྱུང་འཕེལ་གྱི་ལོ་རྒྱུས་བཤད་པ། དུས་རབས་བཅུ་བདུན་པ་
ནས་བཟུང་ཡོ་རོབ་གླིང་གི་རྒྱལ་ཁབ་ཁག་དང་སྒོས་སུ་ཧྥུ་རན་སེའི་ཚོང་ལས་མ་
རྩ་དང་བཟོ་ལས་མ་རྩ་སྔ་ཕྱི་ལ་འཕེལ་རྒྱས་ཅུང་ཆེན་པོ་ཞིག་བྱུང་བ་དང་བཀས་
བཀོད་རྒྱུད་འཛིན་གྱི་རིམ་བཀས་ལམ་ལུགས་ཉམས་རྒུད་དུ་གྱུར་བས་ལོ་ཡིས་
རྒྱལ་རབས་བཅུ་བཞི་བའི་སྲིད་དབང་གཅིག་བསྡུས་ཀྱི་ལམ་ལུགས་ཉམས་རྒུད་
དང་ཁ་ཐོར་དུ་འགྱུར་བཞིན་ཡོད་པས། རྒྱལ་སྲིད་ གཅིག་གྱུར་ལ་སྲ་བརྟན་
བཏང་ན་མ་རྩ་རིང་ལུགས་མུ་མཐུད་དུ་འཕེལ་བར་ཕན་པ་དང་། རྒྱལ་པོ་
དང་ཆོས་བདག་གཉིས་ཀྱིས་སྲིད་དབང་འཕྲོག་རྩོད་ཀྱི་འཐབ་རྩོད་བྱེད་པའི་
སྐབས་དེའི་ལོ་རྒྱུས་ཀྱི་གནས་ཚུལ་འོག་ ཏུ་གནའ་དཔེ་རིང་ལུགས་ཀྱི་བསྟན་་
བཅོས་《 སྐྱེས་ཆེན་བཅོས་མ་》ཞེས་པའི་སྒྲུང་རྩོམ་འདི་བརྩམས་པ་ནི་ཕུལ་བྱུང་
གི་དཔེར་མཚོན་དུ་མངོན། དེས་ཆོས་ལུགས་ཀྱི་བསམ་པ་དང་ལྟ་བར་དགག་
108



པས་རྒྱལ་པོའི་བསྟོད་བསྔགས་ཐོབ། གནའ་དཔེ་རིང་ལུགས་པས་གནའ་བོའི་
ཀུ་རུ་སི་དང་རོ་མཱའི་གསར་རྩོམ་གྱི་རིགས་པའི་གཞུང་ལུགས་རྣམས་རང་གི་
གསར་རྩོམ་གྱི་མིག་དཔེར་བཟུང་ཞིང་དེའི་མཚན་ཉིད་རིགས་པའི་རྨང་གཞི་ནི་
རྗེས་དཔག་ཁོ་ན་སྨྲ་བ་དང་། སྤྲོ་བ་དང་སྐྱོ་བའི་ཟློས་གར་གྱི་བསྟན་བཅོས་
རྣམས་དེའི་གྲུབ་འབྲས་མངོན་གསལ་ཞིག་ཡིན་ནོ། ། འཁྲབ་གཞུང་ལ་ལས་་་་
འབྱོར་འབྲིང་གྲལ་རིམ་གྱིས་རྒྱལ་པོའི་སྲིད་དབང་སྒེར་གཅོད་ལ་ངོ་རྒོལ་དང༌།
ཆོས་ལུགས་རྨོངས་དད་དང་བཀས་བཀོད་རྒྱུད་མཛིན་གྱི་སྲིད་དབང་སྒེར་་་་
གཅོད་བཅས་ལ་ངོ་རྒོལ་བྱེད་པའི་གསར་བྱུང་གི་གྲལ་རིམ་གྱི་འདུ་ཤེས་མཚོན་
ཡོད། ལ་ལས་ཀྱང་རྒྱལ་རྗེ་དང་བློན་ཆེན་སྐུ་དྲག་རྣམས་ཀྱི་ཐུན་མིན་གྱི་རྗེས་
དཔག་རིག་པའི་བློ་གྲོས་དང་ཚད་ལྡན་གྱི་ཀུན་སྤྱོད་དང་སྲིད་དབང་སྒེར་འཛིན་
གྱི་སྲིད་ལུགས་ལ་བརྩི་བཀུར་བྱེད་པར་སྐུལ་བའི་རུལ་སུངས་ཀྱི་བསམ་བློ་དྲིལ་
བསྒྲགས་བྱས་ཡོད།
༣. རྩ་བའི་ཁྱད་ཆོས། (༡) རྗེས་དཔག་གི་རིག་སྟོབས་གཙོ་བོར་་་
འཛིན་པ། གནའ་དཔེ་རིང་ལུགས་པས་རྗེས་དཔག་རིག་པའི་ཐབས་ཤེས་ལ་
བརྟེན་ནས་འཇིག་རྟེན་འཚོ་བ་མཚོན་པར་འདོད་པ་དང༌། རྩོམ་རིག་གསར་
རྩོམ་ནི་རང་བྱུང་དང་རྗེས་དཔག་བདེན་དོན་གསུམ་ག་འདུས་པའི་ཕུང་བོ་ཞིག་
ཡིན་པར་འདོད་པ་མ་ཟད། ད་དུང་རྗེས་དཔག་རིག་པ་དེ་དག་གི་སྙིང་བོ་ལྟ་
བུར་འདོད་པ་ཡིན་ཏེ། པུ་ཝ་རོ་ཡིས། རྩོམ་པ་པོ་ཐོག་མར་རྗེས་དཔག་གི་
རིག་པ་ལ་ངེས་པར་མོས་ཤིང་དད་དགོས་ཤིང་། རྗེས་དཔག་གི་རིག་པའི་ནུས་
སྟོབས་ཀྱིས་རྩོམ་པ་པོའི་བསྟན་བཅོས་ཐམས་ཅད་ཀྱི་རིན་ཐང་དང་གཟི་བརྗིད་
བསྐལ་བའི་བར་དུ་ཉམས་མེད་དུ་གནས་པར་འཇུག་2)ཅེས་རྩོམ་པ་པོ་རྣམས་
ལ་ནན་གྱིས་གསུངས་པའི་ཕྱིར། དེ་མིན་བསྟན་བཅོས་ཀྱི་གཏམ་རྒྱུད་བྱུང་
རིམ་ གྱི་བྱུང་འཕེལ་ལའང་ རྗེས་ དཔག་ རིག་ པས་ མཛུབ་ཁྲིད་བྱེད་ དགོས་ ཏེ།
མི་སྣའི་རང་གཤིས་བྱུང་འཕེལ་གྱི་ལོ་རྒྱུས་ཁྱད་པར་བ་རྣམས་ལུགས་མཐུན་དུ་མི་
འོང་བར་རྗེས་དཔག་གི་རིག་པར་བསྟེན་དགོས་པར་འདོད། དེར་བརྟེན་
409



རྗེས་དཔག་རིག་པ་ཨང་དང་པོར་འདོད་ཅིང་སྒྱུ་རྩལ་སྣང་བརྙན་ནི་རྗེས་དཔག་
རིག་པའི་གཟུགས་འགྱུར་ཙམ་ གྱི་ ཕལ་བར་འདོད་པ་དེ་ནི་གནའ་དཔེ་རིང་་
ལུགས་ཀྱི་རྩ་བའི་ཁྱད་ཆོས་སུ་བརྗོད་དོ། ། དཔེར་ན་ཧྥ་རན་སིའི་གོ་ནེ་ཡུའི་
ཟློས་གར་འཁྲབ་གཞུང་《ཞེ་ཏེ་》ཞེས་པའི་སྐྱོ་བའི་ཟློས་གར་གྱིས་དཔའ་བོ་ཆེན་
པོའི་འགྱུར་མེད་ཀྱི་རང་གཤིས་བརྟན་པོ་ཡིན་ལ་ཞུམ་པ་མེད་པའི་དཔའ་ངར་
དང་སྙིང་སྟོབས་ཀྱིས་རང་གི་ཆགས་སྡང་ལ་བཟོད་པ་སྒོམ་པར་རྗེས་དཔག་གི་
རིག་པར་བསྟེན་ནས་མཐར་དེ་ལས་རྣམ་པར་རྒྱལ་ཏེ་བརྗོད་བྱའི་དོན་རྣམས་
བདེ་བླག་ཏུ་མཚོན་པའི་མིག་དཔེར་སྤྱད་ཅིང་བསྟན་པ་ལྟ་བུའོ། །
(༢)ཚད་ལྡན་གྱི་ཀུན་སྤྱོད་ལ་བརྩི་སྲུང་བྱེད་ པ། གནའ་དཔེ་རིང་
ལུགས་པས་རྩོམ་རིག་བསྟན་བཅོས་ཀྱི་དྲང་ཕྱོགས་ཀྱི་མི་སྣའི་སྣང་བརྙན་ལ་ཁྱད་
དུ་འཕགས་པའི་གཤིས་རྒྱུད་ལྡན་དགོས་པ་མ་ཟད་དེའང་མི་རྣམས་ཀྱིས་བཅའ་
ཁྲིམས་དང༌། ཁྲིམས་སྲོལ། ཚད་ལྡན་གྱི་ཀུན་སྤྱོད་བཅས་ལ་བརྩི་སྲུང་བྱེད་
པའི་མིག་དཔེ་ལྟ་བུར་བསྐྲུན་དགོས་པར་སྣང༌། ཆོས་ལུགས་དང་ལྷ་སྒྲུང་གི་
འདུ་ཤེས་ཀྱིས་མི་ལ་དབང་བསྒྱུར་བའི་དུས་སྐབས་འ ད་ས་ཟིན་ལ། ཕྱིས་ནས་
སྤྱི་ཚོགས་ཀྱི་འདུ་ཤེས་སུ་འབངས་ཡོངས་ཀྱི་ཐུན་མོང་སྤྱི་གཞུང་ལ་དབང་བའི་
ཀུན་སྤྱོད་དང་བདེ་སྐྱིད་ཀྱི་ཕུགས་བསམ། རེ་འདུན་ཞིག་ཐུན་མོང་སྤྱིའི་འདུ་
ཤེས་སུ་གྲུབ་ཅིང་གནས་པ་དེ་ཁོ་ཚོས་རྩོམ་རིག་བསྟན་བཅོས་ཀྱི་སྒྱུ་རྩལ་སྣང་
བརྙན་སྐྲུན་ སྟངས་ཀྱི་རྣམ་ གཞག་ ཚད་ ལྡན་ཞིག་ ཏུ་ གཏན་འཁེལ་ བྱས་ ཤིང་།
མི་སྣའི་སྣང་བརྙན་དངོས་ཡོད་ལོ་རྒྱུས་ཀྱི་གནས་ཚུལ་དངོས་ལྟར་མ་བྲིས་པ་
དང༌། རྩོམ་པ་པོ་རང་གི་རྟོག་སྣང་གི་དགོས་འདོད་ལྟར་བྲིས་པ་དང་། ཡུལ་
ཅན་རྩོམ་པ་པོའི་རང་སྣང་གི་དགོས་འདོད་ལ་ཐུན་མོང་གི་སྤྱིའི་འདུ་ཤེས་ཀྱི་
རང་བཞིན་ཇི་ཆེ་བར་ཐོན་ན་སྒྱུ་རྩལ་གྱི་མོས་དྲོད་དེ་ལྟར་དུ་འཕེལ་ཞིང་རྒྱས་པ་
དང་ཚད་ཀྱང་མཐོན་པོར་ སླེབས་ པར་འདོད། དཔེར་ན་སྤྱོད་གཙང་རྣམ་
དག་ཅེས་པའི་ཀུན་སྤྱོད་ཀྱི་འདུ་ཤེས་འདི་ལ་མཚོན་ན་སྤྱོད་པ་རྣམ་པར་དག་
ཅིང་གཙང་བ་དང་གཞུང་དྲང་བའི་མི་སྣའི་སྣང་བརྙན་ཞིག་གསོན་ཉམས་ལྡན་
410



པར་བསྐྲུན་ཏེ། ཕྱི་ལུས་ཀྱི་ཞལ་གཟུགས་གཟབ་གོས་ཀྱིས་མཛེས་ལ་བྱ་བ་སྤྱོད་
པ་ཚུལ་ལྡན་ལུགས་མཐུན་ཡ་རབས་ཀྱི་གྲས་སུ་གྱུར་པའི་བསམ་པ་དང་སྤྱོད་པ་
ལ་མི་རྣམས་ཀྱིས་རྗེས་སུ་ཡི་རང་དང་མིག་དཔེར་འཛིན་པ་ལྟ་བུའོ། །
(༣) བརྟན་ཆགས་རང་བཞིན་གྱི་དཔེ་རིས་འདོན་པ། གནའ་དཔེ་
རིང་ལུགས་ཀྱིས་སྐད་ཆའི་ཚིག་སྦྱོར་ལ་ཚད་ལྡན་གྱི་ཡིག་སྐད་རྣམ་དག་སྤེལ་བ།
སྤྱིར་སྐད་ལ་སྙན་ཚིག་དང་གྲོང་ཚིག་ཅེས་གཉིས་སུ་དབྱེ་སྟེ། གྲོང་ཚིག་སྤོང་
ཞིང་སྤྱོད་པར་འགོག་པ། རྩོམ་ཐམས་ཅད་དུ་གྲོང་ཚིག་དང་གྲོང་སྐད་སྤོང་
དགོས་ཞིང་འགོག་པ་དང་སྨད་པར་གཅོད་པ། རྣམ་པའི་མཛེས་པ་གཙོར་
བཟུང་ནས་ཚིག་སྦྱོར་ལ་མངོན་བརྗོད་དང་ རྒྱན་སྣ་ཚོགས་ཀྱིས་ བཅིངས་ཏེ་་
མཛེས་པར་བྱས་པ་ཏེ། དཔེར་ན་ཉི་མ་ལ་ཉི་མར་མི་འབོད་པར་ཁྲི་གདུགས་
དང་རྟ་བདུན་དབང་བོ་སོགས་དང་། ཁྱི་ལ་ཁྱི་ མི་ཟེར་བར་སེམས་དཀར་
གཅེས་རུང་གི་བྲན་གཉེན་དང་རྡོ་རྗེ་མཇུག་མ་ཅན་ཞེས་བརྗོད་པ། ནུབ་ཁའི་
ཉི་མ་ལའང་ངོ་ཚས་དམར་བའི་ཞལ་ཁྱིམ་ཞེས་བརྗོད་པ་ལྟ་བུའོ། ། གནའ་
དཔེ་རིང་ལུགས་པས་ཟློས་གར་འཁྲབ་གཞུང་གི་རྩོམ་སྟངས་ལའང་གཅིག་གྱུར་
ཏུ་ངེས་དགོས་པ་གསུམ་གྱི་རྩ་དོན་གཏན་ལ་ཕབ་སྟེ། དང་པོ་དུས་ཚོད་ཉེར་
བཞིའི་ནང་ལོགས་སུ་ངེས་ཤིང་ཤོང་དགོས་པར་བཅད་པ། གཉིས་པ་དོན་གྱི་
འབྱུང་གནས་ཡུལ་གྲུ་གཅིག་ཏུ་ངེས་དགོས་པར་བཅད་པ། གསུམ་པ་བྱུང་
རིམ་གྱི་དོན་རྐྱེན་གཙོ་བོ་རྒྱུད་གཅིག་ཏུ་ངེས་དགོས་པར་བཅད་པ་བཅས་ཏེ།
བཅད་པ་དེ་དག་གིས་འཁྲབ་གཞུང་གི་བྱུང་རིམ་གྱི་སྒྲིག་བཀོད་གཅིག་གྱུར་ཏུ་
སྡུད་ཐུབ་པས་ལེགས་མོད། འོན་ཏེ་རྩོམ་པ་པོའི་རྐང་ལག་ཁྲིམས་སྲོལ་གྱི་རྣམ་
གཞག་ཏུ་བཅིངས་ཏེ་རང་སྟོབས་ཀྱི་ནུས་པ་ཉམས་འགྲོ་བའི་ཉེན་ཁ་ཧ་ཅང་ཆེ་
བར་སྣང་།
དེ་ཡང་ཧྥ་རན་སེའི་མོ་ལེ་ཨན་གྱིས་ཁོང་གི་བསྟན་བཅོས་ནང་དུ་གནའ་
དཔེ་རིང་ལུགས་ཀྱི་རྩ་དོན་དང་དངོས་ཡོད་རིང་ལུགས་ཀྱི་རྩ་དོན་གཉིས་ངོ་
མཚར་དུ་ཟུང་འབྲེལ་བྱས་པས། ཁོང་གིས་སྔོན་བྱུང་གི་གནའ་གཏམ་བརྗོད་
411



བྱར་འཛིན་པའི་སྲོལ་རྒྱུན་གྱི་བརྗོད་བྱ་ལས་ལྡོག་སྟེ་དངོས་ཡོད་འཇིག་རྟེན་འཚོ་
བའི་དོན་དག་དཀྱུས་མ་རྣམས་འཁྲབ་གཞུང་གི་བརྗོད་བྱར་བཟུང་ནས་དེ་ལ་བླ་
མེད་ཀྱི་རྗེས་དཔག་རིག་པའི་ཐབས་སྤྱད་ནས་མི་སྣའི་བྱ་སྤྱོད་རིས་འབྲི་ལ་ཁོར་
ཡུག་གི་རྐྱེན་ཁྱད་པར་བ་སྐྲུན་པ་དང་བསམ་པའི་རང་བཞིན་སྲོག་ཤིང་དུ་བཀོད་
དེ་མི་སྣའི་སྣང་བརྙན་གྱིས་དུས་དང་རྣམ་པ་ཀུན་ཏུ་གནས་དང་དུས་དང་སྤྱི་
ཚོགས་ཀྱི་རྐྱེན་སྣ་ཚོགས་ལ་དབང་བྱེད་ཐུབ་པའི་རང་གཤིས་ཅན་དུ་བཀོད་ཡོད།
གནའ་དཔེ་རིང་ལུགས་དུས་རབས་བཅོ་བརྒྱད་པའི་དུས་དཀྱིལ་གྱི་རིང་
དུ་འཕེལ་རྒྱས་བྱུང་བའི་མཐར་རྟོག་པ་འཆར་ཡན་རིང་ལུགས་དེ་ལས་རྣམ་པར་
རྒྱལ་ཏེ་མཐར་རྟོག་འཆར་རིང་ལུགས་ཀྱི་ཁོངས་སུ་གཏོགས་པར་གྱུར།
གཉིས། རང་བྱུང་རིང་ལུགས་བཤད་པ།
རང་བྱུང་རིང་ལུགས་བྱ་བ་ནི་འཚོ་བའི་སྣང་ཚུལ་སྣ་ཚོགས་མཆོག་དམན་
བར་གསུམ་གྱི་དབྱེ་བ་མེད་པར་བརྗོད་པ་དང་། རང་བྱུང་ཁམས་ཀྱི་རྣམ་པ་
ཇི་བཞིན་དུ་མངོན་པར་སྣང་བ་དམིགས་སུ་འཛིན་ལ། མཚོན་བྱའི་རང་བྱུང་
གི་སྟོབས་ཤུགས་དྲག་པོ་བདེན་དངོས་ཀྱི་རང་བཞིན་དུ་གྲུབ་པའི་ཚན་རིག་དང་
གཉིས་སུ་མེད་པའི་གནས་སུ་སྤེལ་ཞིང་སྦྱང་བར་བྱེད་དོ། ། རང་བྱུང་རིང་
ལུགས་ལ་རྒྱང་རིང་དུ་ལྟ་བའི་མིག་རྒྱང་དང་དགེ་མཚན་ལྡན་པའི་ཕུགས་བསམ་
གྱིས་ཞན་པ། དབང་ཤེས་ཀྱིས་མྱོང་ཚོར་དང་རྟོག་སྣང་གི་རྣམ་པའི་སྣང་ཚུལ་
སླར་ཟིན་བྲིས་ཀྱི་ཚུལ་དུ་བཀོད་པ་ཙམ་དང༌། བསྟན་བཅོས་ནི་རང་བྱུང་གི་
རྣམ་པའི་ཚུལ་ལྟར་བྲིས་ཏེ། ཟིན་བྲིས་སུ་བཏབ་པའི་ལོ་རྒྱུས་ཡིག་ཚང་དང་
གཅིག་པར་འདོད་པ། ཧྥ་རན་སེའི་ཙོ་ལཱ་ཡིས་རྩོམ་པ་པོས་དོན་དངོས་རིས་
འབྲི་བྱས་པ་དཔེར་ན་གཤགས་ལས་རིག་པ་བ་ལྟར་མིའི་རིགས་ཀྱི་གཟུགས་ཕུང་
གི་གྲུབ་ཚུལ་ལས་ ཅི་མཐོང་བ་དེ་རིས་སུ་ཐོན་པར་འབྲི་བ་ཙམ་གྱིས་ཆོག་ལ།
412



ཁོང་གིས་《ཆང་ཁང་》ཞེས་པའི་སྒྲུང་རྩོམ་གསར་རྩོམ་བྱེད་དུས་ཆང་དུག་ཕོག་
པ་དང་འབྲེལ་ཡོད་ཀྱི་སྨན་གཞུང་གི་དཔེ་ཆ་མང་པོར་ཟུར་ལྟ་བྱས་པ་དང༌།
《 ནཱ་ནཱ་》ཞེས་པའི་སྒྲུང་རྩོམ་འབྲི་དུས་ཀྱང་བཙན་རྒྱལ་གཉིས་པའི་རྒྱལ་ཁབ་ཀྱི་
དུས་མཇུག་ཏུ་བུད་མེད་ལ་ལོག་གཡེམ་བྱེད་པའི་འཚོ་བའི་གནས་ཚུལ་གྱི་ཡིག་ཆ་
མང་པོ་སྡུད་གསོག་བྱས་པའི་རྨང་གཞི་ལས་བརྩམས་པ་ལྟ་བུའོ། ། རང་བྱུང་
རིང་ལུགས་པས་རང་བྱུང་ཚན་རིག་གི་ལྟ་བ་བཟུང་ནས་རྩོམ་རིག་སྒྱུ་རྩལ་གྱི་
བསྟན་བཅོས་གསར་རྩོམ་བྱེད་པ་དང་། སྤྱི་ཚོགས་ཀྱི་ཕྱི་སྣོད་ ཁོར་ཡུག་གི་
བཀོད་པའི་དངོས་ པོའི་ རྫས་འགྱུར་དང་ནང་བཅུད་སེམས་ ཅན་གྱི་ཡིད་ཀྱི་་་
འགྱུར་བ་རྣམས་དངོས་ལུགས་ཀྱི་སྣང་ཚུལ་དངོས་ཡིན་པར་འདོད་པ། ཁོ་
ཚོས་སྐྱེས་དངོས་རིག་པ་དང་གཟུགས་ཁམས་རིག་པ། རྒྱུད་འཛིན་རིག་པའི་
ལྟ་བ་ལ་བརྟེན་ནས་མི་དང༌སྤྱི་ཚོགས་ལ་རྟོག་ཅིང་དཔྱོད་པ། མི་ནི་སྲོག་་
ཆགས་ཀྱི་ལྷན་སྐྱེས་ནུས་པ་ལྡན་པའི་སྤྱི་ཚོགས་སམ་རང་བྱུང་གི་ཁོར་ཡུག་དང་
རིགས་རྒྱུད་ཚོ་བའི་རྒྱུད་འཛིན་པའི་གཞན་དབང་དུ་གྱུར་པ་ཞིག་ཡིན་པ་མ་ཟད་
རྐྱེན་དེ་དག་ལ་བརྟེན་ནས་མི་གཤིས་ཀྱི་འདོད་ཆགས་སོགས་ལ་འགྲེལ་བཤད་
བྱེད་པ་དང༌། མི་ནི་མ་རབས་ཐ་ཤལ་དང་སྐྱུག་བྲོ་བ་དང་། གཅན་གཟན་
གྱི་གཤིས་ཀ་དང་སྨྱོ་སེམས་དང་ཧམ་སེམས་བཅས་ལྡན་པའི་སྲོག་ཆགས་ཁྱད་
པར་བ་ཞིག་ཏུ་ལྟ་ཞིང་བཤད།
གསུམ། དེང་རབས་རིང་ལུགས་བཤད་པ།
ཨ་མེ་རུ་ཀའི་རི་མོའི་སྒྱུ་རྩལ་གྱི་ལོ་རྒྱུས་སྨྲ་བ་གིན་པུ་ལེ་ཆི་ཡིས། ཚན་
རིག་ལག་རྩལ་མུ་མཐུད་དུ་གསར་བཅོས་བྱས་པར་བསྟུན་ནས་དེང་རབས་པ་
ཞེས་པའི་ཉིན་རེ་བཞིན་རྣམ་པ་གསར་བར་འགྱུར་བཞིན་པའི་རྩོམ་སྟངས་འདི་
བྱུང་ཞིང་དར་ལ། དེ་ཡང་དེང་རབས་རིང་ལུགས་པའི་བྱུང་བ་ནི་ཚན་རིག་
413



ལག་རྩལ་ཞེས་པའི་གདོན་མཐུ་བོ་ཆེ་དེ་ལས་གཡོལ་ཐབས་དང་དེར་ངོ་རྒོལ་བྱེད་
པའི་འདོད་བློ་ཡིན་ཤས་ཆེ་སྟེ། སྤྱི་ཚོགས་ཀྱི་ལས་རིགས་སོ་སོ་འཕྲུལ་ཆས་ཅན་
དང་ཚད་ལྡན་དུ་བསྒྱུར་པས་འཇིག་རྟེན་གྱི་མི་རྣམས་རྣམ་གཞག་དང་ཁྲིམས་
སྲོལ་སྣ་ཚོགས་ཀྱི་རྒྱ་རུ་ཚུད་པས། སྒྱུ་རྩལ་གྱི་འཇིག་རྟེན་རང་དབང་མངའ་
བའི་ཞིང་ཁམས་ཁོ་ནར་ གྱུར་ ཅིང་ ཞིང་ ཁམས་དེ་ནས་ ལར་ རང་སེམས་ རང་།
འདོད་དུ་རང་གི་ཐུན་མིན་གྱི་རང་གཤིས་དང་འདུན་པ་བྱུང་རྒྱལ་དུ་མངོན་ཆོག་
ཅིང་ཕན་ཚུན་ལ་ཁས་ལེན་གུ་ཡངས་བྱེད་དོ་ཞེས་བསྟན་པ་ལྟ་བུ། གོང་སྨོས་
ཀྱི་རྒྱུ་མཚན་རྣམས་ལ་དམིགས་ནས་རྣམ་པ་སྣ་ཚོགས་སུ་སྣང་བའི་དེང་རབས་
རིང་ལུགས་སྔ་རྗེས་ལུ་གུ་རྒྱུད་དུ་བྱུང་སྟེ། དཔེར་ན་བསྡུས་བརྗོད་རིང་ལུགས་
དང་འཆར་སྣང་རིང་ལུགས། སྒྲིག་གཞི་རིང་ལུགས། མ་འོངས་རིང་ལུགས།
དངོས་འདས་རིང་ལུགས། སྤྱི་མཚན་རིང་ལུགས་དང་ཏ་ཏ་རིང་ལུགས་་་་
བཅས་ཀྱི་ཐུན་མོང་སྤྱི་ལ་དེང་རབས་རིང་ལུགས་སུ་བརྗོད། དེ་དག་གི་མིང་
དང་མཚན་སྣ་ཚོགས་མཆིས་ལ་ངོ་བོ་གཅིག་ཏུ་ངེས་སོ། །
༡. བློ་ཁ་ནང་ཕྱོགས་ཏེ་ཡུལ་ཅན་རང་གི་རྟོག་སྣང་གི་དབང་སྟོབས་ཆེ་བ།
སྒྱུ་རྩལ་དང་འཚོ་བ། ཕྱི་སྣོད་དངོས་པོའི་འཇིག་རྟེན་དང་ནང་བཅུད་སེམས་
ཅན་ལས་དེང་རབས་རིང་ལུགས་པས་ནང་བཅུད་སེམས་ཅན་གྱི་ཡིད་ཀྱི་འཇིག་
རྟེན་གྱི་འཚོ་བའ མ་ནང་སེམས་ཀྱི་ཆགས་པ་དང་སྡང་བ་སོགས་ཀྱི་སེམས་བྱུང་གི་
དངོས་ཡོད་མངོན་པར་མཚོན་པ་གནད་དུ་འཛིན་པ་དང༌། དེས་ནང་སེམས་
ཀྱི་དངོས་ཡོད་རིང་ལུགས་བྱ་བའི་གཞུང་ལུགས་གསར་བ་འདི་ལ་བརྟེན་ནས་
དུས་རབས་བཅུ་དགུ་བའི་མཐའ་དཔྱོད་དངོས་ཡོད་རིང་ལུགས་ལ་འགྲན་ཞིང་
རྒོལ་འདོད་ལ། ཕྱིའི་རྣམ་པ་ལ་ཕྱི་སྣོད་འཇིག་རྟེན་གྱི་དངོས་ཡོད་བྲིས་ཀྱང་
དོན་དངོས་ལ་རྩོམ་པ་ པོའི་ ( ཡང་ན་ མི་ སྣ་）རྟོག་སྣང་གི་མྱོང་ཚོར་དང་ཉམས་་་
རྟོགས་མཚོན་ལ། དེང་རབས་ སེམས་ཁམས་རིག་པས་དེ་ལ་སེམས་ཁམས་
ལྷན་སྐྱེས་ཀྱི་སྐྱེ་མཆེད་ལས་བྱུང་བའི་སེམས་བྱུང་སྣ་ཚོགས་འབྱུང་བའི་དབང་
ཤེས་ཀྱི་བདག་པོའི་འདུ་ཤེས་མཚོན་པ་ཞིག་ཏུ་བརྗོད་ལ། དེར་བརྟེན་ཡུལ་
41 4



ཅན་རང་གི་རྟོག་སྣང་གི་འདུ་ཤེས་དང་སྒོས་སུ་བག་ཉལ་གྱི་འདུ་ཤེས་གང་་
ལེགས་ཀྱིས་མཚོན་པར་སེམས་རང་ཡུལ་དུ་ཕྱོགས་ཤིང་རྟེན་འབྱུང་གི་སེམས་
སྐྱེད་པར་དུས་དང་གནས་ཀྱི་བཀག་རྒྱུར་མ་ཚུད་པར་ཕྱོགས་ བཞི་མཚམས་་་
བརྒྱད་དུ་རྒྱ་ཆེར་རང་འདོད་དུ་སྐྱོད་ཅིང་སྤེལ་བར་ཤིན་ཏུ་བརྩོན་ནོ། །
༣. མཚོན་བྱེད་ནུས་པ་ནན་གྱིས་བརྗོད་པ། ལད་ཟློས་དང་གསར་
སྐྲུན། མཚོན་བརྗོད་སོགས་ཀྱི་འབྲེལ་བའི་ཐད་ལ་དེང་རབས་རིང་ལུགས་
པས་ གསར་སྐྲུན་དང་མཚོན་བརྗོད་གཉིས་མཚོན་བྱེད་ཀྱི་ཐབས་ གཙོར་བོར་
བརྗོད་ཅིང་། མཚོན་བྱེད་ཀྱི་ཐབས་དངོས་ལ་རིས་སུ་འབྲི་བའི་ཐབས་མི་སྤྱོད་
པར་ཕྱི་ཡུལ་གྱི་དངོས་པོའི་རྣམ་པ་འཁྱོག་བརྗོད་ཀྱི་ཐབས་སྤྱད་ནས་མ་རྩ་རིང་
ལུགས་སྤྱི་ཚོགས་ཀྱི་ཡ་མ་གཟུགས་ཀྱི་སྣང་ཚུལ་མཐའ་དག་གཟུགས་བརྙན་དུ་
ལེགས་པར་བསྐྲུན་པར་བསྟུན་ནས་བརྗོད་པ་པོ་རང་གི་བསམ་པའི་ཆགས་སྡང་
མངོན་པར་མཚོན་པ།
༣. མཚོན་བྱེད་ཀྱི་ཐབས་ངོ་མཚར་བ། བསྟན་བཅོས་ཀྱི་བརྗོད་བྱའི་
ནང་དོན་དང་མཚོན་བྱེད་རྣམ་པའི་བར་གྱི་འབྲེལ་བའི་སྟེང་ནས་དེང་རབས་
རིང་ལུགས་ཀྱིས་མཚོན་བྱེད་རྣམ་པ་ལ་སྤོབས་པ་ཆེན་པོས་འཚོལ་ཞིབ་བྱས་ཏེ་
གསར་འབྲི་བྱེད་འདོད་ཆེ་བར་བརྟེན་ནས་སྒྱུ་རྩལ་མཚོན་ཐབས་ངོ་མཚར་ཞིང་
ཡ་མཚན་གྱི་གནས་སུ་སྤེལ་ལ། དཔེར་ན་ཚིག་གི་སྦྱོར་བ་ལས་གཟུགས་སུ་སྣང་
བ་དང་། དཔེ་རུ་བཀོད་པ། རྩོམ་ལུས་འདྲ་མིན་དང་གསལ་བྱེད་ཀྱི་ཡིག་
ཕྲེང་སྤེལ་སྟངས་ལ་སོགས་པའི་རྣམ་པ་སྣ་ཚོགས་སུ་སྤེལ་ཞིང་སྤྱོད་པ། དོན་གྱི་
བྱུང་བ་བརྗོད་པ་ལ་སྣང་བརྙན་གྱི་ཤུགས་བསྟན་དང་། ཟུར་བརྗོད་དང་དཔེ་
རྒྱུན། གཟུགས་ རྒྱུན་ དང༌ བསྡུས་ བརྗོད་ སོགས་ ཀྱི་ མཚོན་ ཐབས་ སྤྱོད་ པ།
བྱུང་རིམ་གྱི་སྒྲིག་གཞིའི་བཀོད་པ་ལ་བྱུང་རིམ་ལྟར་བརྗོད་པ་གཙོར་བྱས་ཏེ་ལྡོག་
བརྗོད་དང་ཟུར་བརྗོད་སོགས་ཀྱི་མཚོན་སྟངས་ཀྱི་རྣམ་པའི་འགྱུར་བ་རྒྱུ་ཆེར་
སྤེལ་བ། རབ་ བརྒལ་དང་རིམ་ལྡོག་སོགས་སྤེལ་མར་སྤྱོད་པའི་སྒྱུ་རྩལ་གྱི་་
ཐབས་ལ་བརྟེན་ནས་སྐད་ཅིག་མའི་ཚོར་རྟོག་དང་སྣང་རྣམ་ཙམ་ཀྱིས་གསང་བ་
415



ཡིད་ཀྱི་འགྱུར་བ་དཔེ་རིས་སུ་མངོན་པར་སྣང་བ། དེང་རབས་རིང་ལུགས་ཀྱི་
བསྟན་བཅོས་མཚན་ལྡན་དུ་ཕྱི་རོལ་གྱི་ཡུལ་ ལྗོངས་དང་མི་སྣའི་ སྣང་བརྙན།
གཏམ་གྱི་བྱུང་རིམ་བཅས་ཕྱི་རྣམ་པ་ཙམ་མ་ཡིན་པར་ནང་སེམས་ཀྱི་འགྱུར་བ་
ཕྱིའི་རྣམ་པར་མངོན་པའི་རྟགས་མཚན་དུ་སྤེལ་ཞིང་སྦྱར་བའོ། ། །
དེང་རབས་རིང་ལུགས་ཀྱི་ཐུན་མོང་གི་ལྟ་བ་མདོ་ཙམ་བཤད་ན། (1）
དེང་རབས་རིང་ལུགས་ཀྱིས་མི་དང་སྤྱི་ཚོགས་ཀྱི་འབྲེལ་བའི་ཐད་ལ་མི་སྒེར་གྱི་
ཕྱོགས་སུ་ལངས་ནས་སྤྱི་ཚོགས་ལ་ངོ་རྒོལ་བྱེད་པ། མི་རྣམས་སྤྱི་ཚོགས་སུ་འཚོ་
ཞིང་གནས་པར་རང་དབང་མེད་པ་དང་རང་གི་ལས་དབང་ལ་རང་གིས་ཁ་ལོ་
སྒྱུར་བའི་ཁེ་དབང་མེད་པས་སྤྱི་ཚོགས་ནི་རང་དབང་འཕྲོག་བྱེད་དང་གཞན་
དབང་དུ་འཇུག་པའི་འཆིང་རྒྱ་ཉིད་དུ་ལྟ་བ། (2)དེ་ཡང་མི་ཕན་ཚུན་བར་
གྱི་འབྲེལ་བ་ལ་གདུག་རྩུབ་དང་སྙིང་རྗེ་མེད་པའི་སྡུག་བསྔལ་དང་འཇིགས་རུང་
དུ་ལྟ་བ། མི་གཞན་ནི་རང་ཉིད་འཇིགས་པ་དང་སྡུག་བསྔལ་གྱི་གནས་སུ་སྦྱོར་
བའི་བྱེད་པོའམ་རྐྱེན་དངོས་ཡིན་པ་ལས་མི་མ་ཡིན་གྱི་རང་བྱུང་ ཁམས་དང་
གཅན་གཟན་གཏུམ་པོ་གཅིག་ ཀྱང་ མ་ཡིན་ཏེ། འཐབ་འཛིང་འཁྲུག་ལོང་
དང་། འགལ་རྩོད། གཡོ་སྒྱུ། འཐབ་རྩོད་སོགས་ཀྱི་རྐྱེན་ངན་གྱི་འབྱུང་
རྩ་མི་ཡིན་པས་མི་ནི་རང་གཞན་སྡུག་བསྔལ་གྱི་རྒྱ་མཚོར་འཕེན་པའི་གཤེད་མ་
ཉིད་དུ་ལྟ་བ། （3) མི་དང་རང་བྱུང་ཁམས་ཆེན་པོའི་འབྲེལ་བའི་ཐད་ལ་
རང་བྱུང་ཁམས་དེ་མུན་ནག་འཇིགས་རུང་དང་རྒུད་མདངས་ཤར་བའི་མྱ་ངམ་
གྱི་ཐང་ཆེན་དུ་ལྟ་བ། མི་རྣམས་རང་བྱུང་ཁམས་ཆེན་པོའི་མདུན་ན་ཉམ་ང་
བ་དང་ནུས་མེད་གཏོལ་མེད་དུ་ལུས་པར་ལྟ་བ་ལྟ་བུའོ། །(4) མི་དང་རང་གི་
བདག་འཛིན་གྱི་འབྲེལ་བ་ལ། དེང་དུས་ཀྱི་སྤྱི་ཚོགས་ཀྱི་མི་རྣམས་ལ་རང་གི་
བདག་གིར་འཛིན་པའི་ཡུལ་ངེས་ཅན་པ་དེ་མ་རྙེད་པས་བདག་འཛིན་ཉམས་
པའི་སྐྱོ་སྣང་དང་བདག་འཛིན་བཙལ་བས་མ་རྙེད་པས་མྱ་ངན་འདོན་པའི་སྡུག་
བསྔལ་གྱི་ལོ་རྒྱུས་དེ་བརྗོད་བྱའི་སྙིང་པོར་འཛིན་པའི་ལྟ་བ་བཅས་སོ། ། སྤྱིར་
དེང་རབས་རིང་ལུགས་ཀྱིས་སྤྱི་ཚོགས་ཀྱི་ལམ་ལུགས་དང་སྒྲིག་ལམ། ཁྲིམས་
116



སྲོལ་ཐམས་ཅད་ལ་ངོ་རྒོལ་བྱེད་པ། དེ་དག་ཚང་མ་མིའི་རང་དབང་འཇོམས་
བྱེད་དང་གཞན་དབང་དུ་འཇུག་བྱེད་ཀྱི་ཐབས་དང་འཆིང་རྒྱར་མཐོང་སྟེ་རྣམ་
པར་རྒོལ་པ་དང༌། རང་དབང་ཐམས་ཅད་བདེ་བར་འདོད་ཅིང་གཞན་་
དབང་ཐམས་ཅད་སྡུག་བསྔལ་ དུ་ལྟ་བས་སྤྱི་ཚོགས་ཀྱི་ལམ་ལུགས་ཡོད་ཚད་
གཞན་དབང་དུ་སྒྱུར་བྱེད་ཀྱི་འཆིང་རྒྱུར་མཐོང་སྟེ་དེ་དག་ལ་ངོ་རྒོལ་བྱས་ཏེ་
རང་དབང་གི་བདེ་བ་ལ་ཤུགས་ཀྱིས་རྩོད་ལེན་བྱེད་པ་ནི་དེང་རབས་རིང་ལུགས་
ཀྱི་ཉིང་དགོས་དང་སྲོག་ཏུ་ངེས་སོ། །
ལྔ་བ།
སྒྱུ་འཕྲུལ་དངོས་ཡོད་རིང་ལུགས་བཤད་པ།
སྒྱུ་འཕྲུལ་དངོས་ཡོད་རིང་ལུགས་ནི་ཐོག་མར་ལཱ་ཏེ་མེ་གླིང་གི་དེང་རབས་
ཀྱི་རྩོམ་རིག་གི་ཁྲོད་དུ་དར་བའི་རྩོམ་རིག་གསར་རྩོམ་དར་རྒྱུན་དང་སྲོལ་ལུགས་
གསར་བ་ཞིག་ཡིན། སྒྱུ་འཕྲུལ་དངོས་ཡོད་རིང་ལུགས་ཞེས་པའི་ཐ་སྙད་འདི་
འཇར་མན་རྒྱལ་ཁབ་ཀྱི་རྩོམ་རིག་མཐའ་དཔྱོད་པ་ཕྱོགས་ལང་ཚི་རོ་ཡིས་1924ལོར་
བཏོན་ལ། 1940ལོར་ཝེ་ནེ་རེ་ལཱའི་རྩོམ་པ་པོ་མཱ་སི་ལར་པེ་ཐཱ་ལི་བྱ་བས་ལཱ་ཏེ་
མེ་གླིང་གི་རྩོམ་རིག་གསར་རྩོམ་ཁྲོད་དུ་དྲངས་ཤིང་སྤེལ་བས། འཕྲལ་དུ་ཤིང་
སྐམ་ལ་མེ་སྦར་བ་བཞིན་མྱུར་བ་མྱུར་དུ་ཡུལ་གྲུ་དེར་དར་རྒྱས་ཆེན་པོ་བྱུང་སྟེ་
རྩོམ་རིག་གསར་རྩོམ་གྱི་གྲུབ་མཐའ་ཆེ་ཤོས་ཤིག་ཏུ་གྱུར། སྒྱུ་འཕྲུལ་གྱི་དོན་ནི་
ངོ་མཚར་བའི་གསང་བའི་དོན་དུ་སྣང་རུང་། དེ་ཙམ་མ་ཡིན་པར་སྒྱུ་འཕྲུལ་
དངོས་ཡོད་རིང་ལུགས་ཀྱི་ངོ་མཚར་བའི་གསང་བ་ནི་བློ་དང་རིག་པས་བཅོས་
པའི་སྒྱུ་མ་ལྟ་བུའི་འཕྲུལ་སྣང་གི་རྣམ་པའི་ངོ་མཚར་ཞིག་གཏན་ནས་མ་ཡིན་ཏེ།
དེ་ནི་དུས་དང་རྣམ་པ་ཀུན་ཏུ་བྱ་དངོས་མཐའ་དག་གི་རྒྱབ་ལོགས་ན་ལྐོག་གྱུར་
དུ་གནས་པའི་དངོས་པོའི་ཆོས་ཉིད་ཟབ་མོའི་སྣང་ཚུལ་གྱི་གསང་བ་ཁྱད་པར་
ཅན་དེ་ཡིན་ཞེས་ཕྱོགས་ལང་ཚི་རོས་གསུངས་ལ། དེ་ཡང་ཁུ་པཱ་རྒྱལ་ཁབ་ཀྱི་རྩོམ་
417



པ་པོ་སྙན་གྲགས་ཅན་ཨ་ལེ་སྤོ་ཁ་ཕུན་ཐེར་གྱིས་བརྩམས་པའི་སྒྱུ་འཕྲུལ་དངོས་
ཡོད་རིང་ལུགས་ཀྱི་སྒྲུང་རྩོམ་《འཇིག་རྟེན་འདིའི་རྒྱལ་པོའི་ཁབ་》ཅེས་པའི་གླེང་
གཞིའི་ནང་དུ། ངོ་མཚར་ནི་དངོས་ཡོད་ལ་གློ་བུར་བའི་འཕོ་འགྱུར་བྱུང་བ་
ལས་འབྱུང་ངེས་ཀྱི་མཚར་སྣང་སྟེ། དངོས་ཡོད་ཀྱི་སྣང་ཚུལ་ཁྱད་པར་ཅན་དུ་
སྣང་བ་ཞིག་དང་། དངོས་ཡོད་ཀྱི་ཕུན་སུམ་ཚོགས་པའི་སྣང་ཚུལ་ལ་བློ་དང་
རིག་པས་དཔྱད་དེ་དེའི་ཁྱད་མཚར་མཐོང་པ་ཞིག་དང༌། དངོས་ཡོད་སྣང་
ཚུལ་སྣ་ཚོགས་ལ་སྒྲོ་འདོགས་སོགས་བྱེད་པ་ཉིད་དོ་ཞེས་གསུངས་པ་ལྟར་སྒྱུ་
འཕྲུལ་དངོས་ཡོད་རིང་ལུགས་ལ་དངོས་ཡོད་ངོ་མཚར་དུ་སྣང་མཁན་ཞེས་ཀྱང་
བརྗོད་ལ། ཁོ་ལོམ་པི་ཡའི་རྩོམ་པ་པོ་མཚན་སྙན་ཅན་ཀྱ་ཞི་ཡ • མར་ཁོ་སིས་
སྤྱི་ལོ་1967ལོར་《 ལོ་བརྒྱའི་ཁེར་རྐྱང་གི་སྡུག་བསྔལ་》ཞེས་པའི་སྒྱུ་འཕྲུལ་དངོས་
ཡོད་རིང་ལུགས་ཀྱི་རྩོམ་སྟངས་ལ་སྦྱར་བའི་རྩོམ་རིག་བསྟན་བཅོས་མཚན་ལྡན་
འདི་བརྩམས་ཤིང་པར་སྐྲུན་བྱས་པས་ལཱ་ཏེ་མེ་གླིང་གི་སྒྱུ་འཕྲུལ་དངོས་ཡོད་རིང་
ལུགས་ཀྱི་གསར་རྩོམ་ཐབས་ཤེས་དེ་འཛམ་ གླིང་དུ་དར་ཞིང་སྤེལ། དེར་་་་
བརྟེན་སྒྱུ་འཕྲུལ་ དངོས་ཡོད་རིང་ལུགས་ཀྱི་སྒྲུང་རྩོམ་གསར་བའི་ལུགས་དེ་་
འཛམ་བུ་གླིང་དུ་དར་ཁྱབ་བྱུང་། ལོ་ངོ་ལྔ་བཅུ་ལྷག་གི་རིང་སྒྱུ་འཕྲུལ་དངོས་
ཡོད་རིང་ལུགས་ཀྱི་རྩོམ་སྲོལ་གསར་བ་འཕེལ་རྒྱས་ཆེན་པོ་བྱུང་བ་མ་ཟད་ཕུལ་
དུ་བྱུང་བའི་རྩོམ་ པ་པོ་དང་བསྟན་བཅོས་འབོར་ཆེན་ཞིག་ མངོན་ པར་ ཐོན།
དེ་ ཡང་ལུགས་ དེའི་ ཚད་ མར་ འཛིན་ པའི་ རྩོམ་ པ་ པོ་ དང་ བསྟན་ བཅོས་ལ།
ཨན་ཨ་སི་ཐུ་ལེ་ཡཱ་སའི་《སྤྱི་དཔོན་ཆེན་མོ་》ཞེས་པ ( 1946 )དང་《 ཨ་ཤོམ་གྱི་
རྩྭ་གཟུགས་》ཞེས་པ་( 1349) དང་། ཨ་ཁ་ཕུན་ཐེར་གྱི་《 འཇིག་རྟེན་གྱི་རྒྱལ་
པོའི་ ཁབ་》ཅེས་ པ་ ( 1949) དང་། ཝུ་པེ་ ཐ་ལིའི་《ཆར་ཆུ་དང་དེ་ལས་་
གཞན་པའི་གཏམ་》ཞེས་པ་(1968) དང༌། ཀྱ • མར་ཁོ་སིའི་《 ལོ་བརྒྱའི་
ཁེར་རྐྱང་གི་སྡུག་བསྔལ་》ཞེས་པ་དང་《ཚོ་དཔོན་གྱི་ཉམས་རྒུད་》ཅེས་སོགས་
བྱུང་ལ། བསྟན་བཅོས་དེ་དག་གི་བརྗོད་བྱའི་རྣམ་པ་ནི་སྣ་ཚོགས་པ་དང་རྩོམ་
གཤིས་སོ་སོར་མངའ་བ་དང༌། ངོ་མཚར་ཞིང་ཡིད་ལས་འདས་པའི་སྒྱུ་རྩལ་གྱི་
418



ཉམས་ཁྱད་པར་དུ་ངོམ་པ་དང་ལཱ་ཏེ་མེ་གླིང་གི་རྒྱལ་ཁབ་སོ་སོའི་ཐུན་མོང་མ་
ཡིན་པའི་ལོ་རྒྱུས་རིག་གནས་ཀྱི་འཚོ་བའི་ཉམས་ཐོན་པ། བསྟན་བཅོས་དེ་
དག་གིས་འཛམ་གླིང་གི་རྩོམ་རིག་ལ་གསར་རྩོམ་གྱི་ཐབས་ཤེས་སམ་མཚོན་བྱེད་
ཀྱི་རིག་པ་གསར་བ་ཞིག་བཏོན་ཡོད།
ལཱ་ཏེ་མེ་གླིང་དུ་སྒྱུ་འཕྲུལ་དངོས་ཡོད་རིང་ལུགས་ཀྱི་སྲོལ་འདི་ནི་ལོ་རྒྱུས་
རིག་གནས་དང་ཡུལ་སྲོལ་གོམས་གཤིས་དང་ཡུལ་ལྗོངས་ཁྱད་པར་པ་སོགས་ཀྱི་
དངོས་རྐྱེན་ཐུན་མོང་མ་ཡིན་པ་ལ་བརྟེན་ནས་བྱུང་སྟེ། དང་པོ། གླིང་དེར་
དབྱིན་ ཏེ་ ཨན་ མི་ རིགས་ གཙོར་ བྱས་ པའི་ མི་ རིགས་ མང་ པོ་ ཞིག་ མཆིས།
དབྱིན་ཏེ་ཨན་མི་རིགས་ཀྱི་ཚོ་ཁག་སོ་སོར་མི་རིགས་རང་གི་ལྷ་སྒྲུང་དང་གནའ་
གཏམ། གནས་དང་རྟེན། ཆོས་ལུགས་དད་པ། རྫུ་འཕྲུལ་༼ལྷ་བ་)དང་ཆོ་
ག་སོགས་གདོད་མའི་རིག་གནས་ཀྱི་རྨང་གཞི་རྒྱ་ཆེར་མངའ་བ་ལས་མོ་ཞི་གོའི་
ལྷོ་རྒྱུད་ཀྱི་ཨ་ཚི་ཐ་ཁོའི་རིག་གནས་དང་མེ་གླིང་གི་གཞུང་རྒྱུད་ཀྱི་མཱ་ཡཱའི་རིག་
གནས་དང་། པེ་ལོ་རྒྱལ་ཁབ་ཀྱི་དབྱིན་ ཀྱུའི་རིག་གནས་དང་བཅས་པའི་
དབྱིན་ཏེ་ཨན་མི་རིགས་ཀྱི་གནའ་བོའི་རིག་གནས་ཀྱི་རྒྱུད་ཆེན་པོ་གསུམ་ཆགས་
ཡོད། དེ་དག་ནི་སྒྱུ་འཕྲུལ་དངོས་ཡོད་རིང་ལུགས་འབྱུང་བའི་རིག་གནས་ལོ་
རྒྱུས་ཀྱི་རྨང་གཞིའི་ཞིང་ས་གཤིན་པོ་ལྟ་བུའི་དངོས་ རྐྱེན་ ཡིན། གཉིས་པ།
ལཱ་ཏེ་མེ་གླིང་གི་རང་བྱུང་ཁམས་ཆེན་པོའི་ཕྱི་སྣོད་ཀྱི་བཀོད་པ་ངོ་མཚར་ཞིང་
སྣང་ཚུལ་ཕུན་སུམ་ཚོགས་པར་མཆིས་པ། དཔེར་ན། ནགས་ཚལ་སྟུག་པོ་
དང་མཐའ་ཡས་པའི་རྩྭ་ཐང་ཆེན་པོ། དབེན་གནས་ཀྱི་ས་རྒོད་རི་རྒོད་དང་།
འགག་གཡང་བཙན་པོ། རི་གཟར་གྲོག་རིང་། གཙང་པོ་ཆེན་པོ་ལ་སོགས་
པའི་ཡུལ་ལྗོངས་ཀྱི་བཀོད་པ་ངོ་མཚར་བར་མཆིས་ལ། དེ་ཡང་ཡུལ་དེ་ན་
གནས་པའི་སྟག་སེང་གཟིག་སྤྲེལ་དང་། དུག་སྦྲུལ་དང་ཉ་རྨིགས་ཆེན་པོ་ལ་
སོགས་པའི་གཅན་གཟན་གཏུམ་པོ་དང་ཤ་གཟན་སྐྱེ་དངོས་སོགས་སྐྱེ་དངོས་
འཇིགས་སུ་རུང་བ་དག་མཆིས་པ། དེ་མིན་ཡང་ཡུལ་དེར་མི་དཀར་གྱི་རིག་
གནས་དང་དེ་གའི་ཡུལ་མིའི་རིག་གནས་བར་དུ་ཁྱད་པར་ཤིན་ཏུ་ཆེ་བའི་དངོས་
419



ཡོད་ཀྱི་གནས་ཚུལ་ངོ་མཚར་བ་དེ་དག་ནི་སྒྱུ་འཕྲུལ་དངོས་ཡོད་རིང་ལུགས་
འབྱུང་བའི་སྤྱི་ཚོགས་འཚོ་བའི་རྒྱུ་རྐྱེན་བྱས་ཏེ་ཡིན། གསུམ་པ། ལཱ་ཏེ་མེ་
གླིང་གི་ཡུལ་མི་སོ་སོའི་མི་རིགས་ཀྱི་ཆོས་ལུགས་རྨོངས་དད་དང་། ལས་དབང་
གི་འདུ་ཤེས་དང༌། འཇིག་རྟེན་འཁོར་བ་དང་མི་ཚེའི་རིན་ཐང་གི་ལྟ་ བ་་་
སོགས་དང་། དེ་མིན་ལཱ་ཏེ་མེ་གླིང་གི་ཤེས་ཡོན་ཅན་རྣམས་ལོག་སྤྱོད་ཀྱི་ཆབ་
སྲིད་དབང་སྒྱུར་དང་གཉའ་གནོན་ལ་ངོ་རྒོལ་བྱེད་ང་འི་བསམ་པ་དང་དགག་
རྒྱག་གི་སྙིང་སྟོབས་ལྡན་ལ། སྐྱོ་སྣང་དང་ཐ་ན་ཡིད་ཆད་པའི་བསམ་པ་བཅས་
འགལ་ཕུང་དུ་གྱུར་བའི་འདུ་ཤེས་ནི་སྒྱུ་འཕྲུལ་དངོས་ཡོད་རིང་ལུགས་འབྱུང་
བའི་བསམ་པའི་འབྱུང་རྐྱེན་དངོས་ཡིན། བཞི་བ། ལཱ་ཏེ་མེ་གླིང་གི་རྒྱལ་
ཁབ་སོ་སོར་ཐུན་མོང་མ་ཡིན་པའི་རྩོམ་རིག་སྒྱུ་རྩའ་་ གྱི་སྲོལ་ རྒྱུན་དར་ཆེ་བ།
དབྱིན་ཏེ་ཨན་མི་རིགས་ཀྱི་ཚོ་ཁག་སོ་སོར་ངག་རྒྱུན་དུ་དར་བའི་དམངས་ཁྲོད་
རྩོམ་རིག་གི་ཤུལ་བཞག་ཕུན་སུམ་ཚོགས་པ་མཆིས་པ། དུས་རབས་བཅུ་དགུ་
པ་ནས་བཟུང་མི་རྒྱུད་དཀར་པོའི་རིགས་ཀྱི་རྩོམ་པ་པོ་འགས་གཞིས་སྡོད་མི་
རིགས་ཀྱི་རྩོམ་རིག་གི་ཉིང་བཅུད་བླངས་ཏེ་དབྱིན་ཏེ་ཨན་རིང་ལུགས་ཀྱི་རྩོམ་
རིག་ཅེས་པ་དང་ས་གཞི་ཆེན་ པོའི་སྒྲུང་རྩོམ་ཞེས་པའི་རྩོམ་རིག་གི་རྣམ་པ་
གསར་བ་འགའ་སྔ་རྗེས་སུ་སྤེལ་བ། དུས་རབས་འདིའི་འགོ་ཙམ་ནས་བཟུང་
རྩོམ་པ་པོ་རྣམས་ཀྱིས་སྙིང་སྟོབས་དང་སྤོབས་པ་ཆེ་རུ་སྐྱེད་དེ་ནུབ་གླིང་གི་དེང་
རབས་སྨྲ་བའི་རྩོམ་རིག་གི་མཚོན་སྟངས་དང་ཐབས་ཤེས་རྣམས་དཔྱད་གཞིའི་
མེ་ལོང་དུ་བྱས་ནས་སྒྱུ་འཕྲུལ་དངོས་ཡོད་རིང་ལུགས་འབྱུང་བར་རྩོམ་རིག་གི་
རིགས་པའི་གཞུང་ལུགས་ཀྱི་རྨང་གཞི་མངོན་པར་བསྐྲུན། ལྔ་བ། ལཱ་ཏེ་མེ་
གླིང་གི་རྒྱལ་ཁབ་སོ་སོར་དམག་མིའི་སྲིད་དབང་སྒེར་གཅོད་ལམ་ལུགས་ཀྱི་ས་
དབང་སྒྱུར་བྱས་ཏེ་ཤེས་ཡོན་ཅན་རྣམས་སྡུག་བསྔལ་དུ་སྦྱར་བའི་ཆབ་སྲིད་ཀྱི་
བཙན་དབང་གི་འོག་ནས་རྩོམ་པ་པོ་རྣམས་གསར་རྩོམ་ལ་འཇུག་ཚེ་བསྡུས་་་
བརྗོད་དང་རྟགས་མཚན་དང་། གབ་ཚིག་དང་གཟུགས་འགྱུར། དཔེ་རྒྱན་
སོགས་ཀྱི་སྒྲོ་འདོགས་ཀྱི་མཚོན་ཐབས་སྣ་ཚོགས་ལ་བརྟེན་ནས་དངོས་ཡོད་ཆབ་
420



སྲིད་ལམ་ལུགས་ལ་རྒོལ་བའི་བསམ་པ་ཤུགས་བསྟན་དུ་བསྐོར་ནས་བརྩམས་
ཤིང་བསྟན་པས་མེ་གླིང་གི་སྒྱུ་འཕྲུལ་དངོས་ཡོད་རིང་ལུགས་ཀྱི་བསམ་རྒྱུན་
འབྱུང་བར་དངོས་རྐྱེན་མངོན་པར་བསྐྲུན་ཡོད། །
སྤྱིར་ལཱ་ཏེ་མེ་གླིང་གི་སྒྱུ་འཕྲུལ་དངོས་ཡོད་རིང་ལུགས་ཀྱི་རྩོམ་རིག་ གི་
བསམ་ བློའི་ ནང་ དོན་ ཕུན་ སུམ་ ཚོགས་ ཤིང་ གཏིང༌ ཟབ་ པར་ མངའ་ སྟེ།
མདོར་བསྡུས་ནས་བཤད་ན་དེ་དག་ལ་ཐུན་མོང་གི་ཁྱད་ཆོས་འདི་དག་མཆིས་ཏེ།
(1) ལཱ་ཏེ་མེ་གླིང་གི་རྒྱལ་ཁབ་སོ་སོའི་དངོས་ཡོད་ཀྱི་སྤྱི་ཚོགས་ལམ་ལུགས་དང་
ཆབ་སྲིད་དབང་སྒྱུར་ལ་མི་འདོད་པ་དང༌། ལྷག་པར་དུ་དམག་མིའི་སྒེར་
གཅོད་ཀྱི་སྲིད་དབང་ལ་སྤྱི་ཁྱབ་ནས་ངོ་རྒོལ་བྱེད་འདོད་ཤིན་ཏུ་ཆེ་བ། (2)
མི་དམངས་མང་ཚོགས་དང་ལྷག་པར་དུ་ཡུལ་མི་རང་བཞིན་པའི་སྡུག་བསྔལ་
བའི་ལས་དབང་ལ་སྙིང་རྗེ་དང་ཡིད་མཐུན་དང་བརྩེ་སེམས་ཟབ་ཅིང་སྲོལ་རྒྱུན་
གྱི་རིག་གནས་རྙིང་བའི་གོམས་སྲོལ་གྱིས་མི་དམངས་མང་ཚོགས་ཀྱི་བསམ་བློ་
རྨོངས་སུ་བཅུག་པར་ཕངས་སེམས་དང་སྐྱོ་སྣང་སྐྱེས་པ། (3) རང་གིས་
བརྩམས་པའི་རྩོམ་རིག་བསྟན་བཅོས་ལ་བརྟེན་ནས་སྲོལ་རྒྱུན་རིག་གནས་ཀྱི་
དགེ་མིན་གྱི་ཆ་ལ་མཐའ་དཔྱོད་དགག་རྒྱག་གི་སྒོ་ནས་ངན་སྐྱོན་མཚང་འབྱིན་
བྱས་ཏེ་མི་དམངས་ཀྱི་ཤེས་རིག་དང་གོ་རྟོགས་སད་པར་སྐུལ་འབོད་བྱེད་པ་
དང་། གཞན་ཡང་ཡུལ་མིའི་མི་རིགས་ཀྱི་རིག་གནས་ལོ་རྒྱུས་ལ་སྦྱོང་རྟོགས་ཀྱི་
འདོད་པ་མཚོན་ཡོད། (4) རྩོམ་པ་པོ་མང་ཤོས་ལ་ཚན་རིག་དང་མཐུན་
པའི་འཇིག་རྟེན་གྱི་ལྟ་བ་ཡང་དག་གི་སློབ་སྟོན་མེད་པས། མི་རྣམས་ལ་ཡང་
དག་པའི་བགྲོད་ལམ་ཞིག་སྟོན་མི་ཐུབ་ཅིང་བསྟན་བཅོས་མང་ཆེ་བར་གསང་པ་
ལྐོག་གྱུར་རིང་ལུགས་དང༌། ལས་དབང་སྨྲ་བ་དང་། སྐྱོ་སྣང་རིང་ལུགས་ཀྱི་
བསམ་པའི་ཕྱོགས་ལྷུང་མཚོན་ཡོད། བསྟན་བཅོས་ཁ་ཤས་སུ་རྩོམ་པ་པོས་མི་
གཤིས་ཀྱི་གདོད་མའི་འདོད་ཆགས་དང་། འདོད་བདེ་ལ་སྤྱོད་པའི་མཚན་མ་
དང་དབང་པོའི་ནུས་པ་ལ་དད་གུས་བྱེད་པའི་བསམ་བློ་མཚོན་པ་དང་སེམས་
གཙོ་སྨྲ་བའི་ལོ་རྒྱུས་ལྟ་བ་བཟུང་ནས་སྤྱི་ཚོགས་དང་མི་ཚེའི་ངོ་བོར་འགྲེལ་་
421



བཤད་བྱེད་འདོད་ཀྱི་བསམ་པའི་ཕྱོགས་ལྷུང་སོགས་མངོན་ཡོད་པས་སྒྱུ་འཕྲུལ་
དངོས་ཡོད་རིང་ལུགས་ཀྱི་རྩོམ་རིག་བསྟན་བཅོས་སུ་སྐྱོན་ཡོན་གཉིས་ཀ་འདུས་
པས་རྣམ་དཔྱོད་རིག་པས་ཞིབ་ཏུ་རྟོག་ཅིང་དཔྱོད་དགོས་པར་འཚལ།
སྒྱུ་འཕྲུལ་དངོས་ཡོད་རིང་ལུགས་ཀྱི་བསྟན་བཅོས་ལ་སྒྱུ་རྩལ་གྱི་ཁྱད་ཆོས་
ཐུན་མོང་མ་ཡིན་པ་མཆིས་ཏེ། ( 1 ) ངོ་མཚར་བའི་རིས་འབྲི་དང་དངོས་
ཡོད་མཚོན་པ་འོས་འཚམ་དུ་འབྲེལ་བ། སྒྱུ་འཕྲུལ་དངོས་ཡོད་རིང་ལུགས་པ་
རྣམས་ངོ་མཚར་ཞེས་པའི་མཛེས་རྟོག་རིག་པའི་ཐ་སྙད་འདི་ལ་མོས་ཞེན་ཤིན་ཏུ་
ཆེ་སྟེ། དངོས་འདས་རིང་ལུགས་པའི་མཛེས་རྩལ་རིག་ པའི་ རྩ་དོན་ཏེ་ངོ་་
མཚར་བའི་དངོས་པོ་ནི་མཛེས་པར་འདོད་པའི་མཛེས་རྟོག་གི་ལྟ་བའི་སྲོལ་རྒྱུན་
བཟུང་ཡོད་དེ། ཁོ་ཚོས་དངོས་ཡོད་ངོ་མཚར་དུ་མཚོན་པ་གནད་དུ་བཟུང་བ་
མ་ཟད་གསར་རྩོམ་ལ་འཇུག་པའི་རྣམ་གཞག་ཁྱད་པར་པ་ཞིག་ཏུ་བརྩིས་ཡོད།
དངོས་ཡོད་འཕྲུལ་སྣང་དུ་བཅོས་ཀྱང་བདེན་དངོས་ཀྱི་རང་བཞིན་མ་བོར་བ་
ཞེས་པ་ནི་སྒྱུ་འཕྲུལ་དངོས་ཡོད་རིང་ལུགས་ཀྱི་རྩ་བའི་ཁྱད་ཆོས་ཡིན། (2)
སྐྱེ་བ་དང་འཆི་བ། མི་དང་ལྷ་འདྲེའི་དབྱེ་བ་རྣམ་པར་གཏོར་ཏེ་དངོས་ཡོད་
ཀྱི་བྱ་དངོས་དང་དངོས་མེད་ཀྱི་སྣང་བ་གཅིག་མཐུན་དུ་སྤེལ་བ། སྒྲུང་རྩོམ་
ནང་གི་མི་སྣ་རྣམས་འཇིག་རྟེན་ཕྱི་མར་མངོན་ཏེ་འདྲེ་གདོན་དང་འགྲོགས་པ་
དང༌། འདྲེ་གདོན་རྣམས་ཀྱང་དངོས་ཡོད་ཀྱི་འཚོ་བར་མངོན་ཏེ། མི་དང་
ལྷན་དུ་བསམ་བློ་བརྗེ་རེས་སམ་ཐ་ན་མི་དང་ལྷན་དུ་འཚོ་ཞིང་གནས་པ། དེ་
ཡང་འདྲེ་གདོན་མང་ཤོས་ནི་དགེ་སེམས་ཅན་དང་མི་ཆོས་ཀྱི་གཤིས་རྒྱུད་ཅན་དུ་
བྲིས་པ། (3) སྒྲུང་རྩོམ་གྱི་དུས་དང་གནས་ཀྱི་ཁྱད་པར་རྣམ་པར་སྤོང་བ།
དུས་ཀྱི་གོ་རིམ་འགོ་མཇུག་ལྡོག་པ་དང༌། ཟུར་བརྗོད་དང་ལྡོག་བརྗོད་མང་དུ་
སྤེལ་བ་དང་དེ་ལས་ཀྱང་ལྡོག་བརྗོད་ཤུགས་ཆེ་སྟེ། གོ་རིམ་ཕྱིར་ལྡོག་ཏུ་བརྗོད་
པས་སྒྲིག་གཞིའི་དུས་ཀྱི་གོ་རིམ་རྣམ་པར་འཁྲུག་པའོ། ། (4) དཔེར་འགོད་
པ་དང་རྟགས་མཚན་དང་བསྡུས་བརྗོད། ཤུགས་བསྟན་དང་ལུང་བསྟན་་་
དང་། སྔ་ལྟས་དང་མ་འོངས་ལུང་བསྟན་ སོགས་ མཚོན་བྱེད་ཀྱི་ཐབས་སྣ་
422



ཚོགས་རྒྱ་ཆེར་སྤེལ་ཏེ་བསྟན་བཅོས་དངོས་ཀྱི་ཆབ་སྲིད་བསམ་བློ་མི་མངོན་པར་
སྒྲིབ་པའི་ཐབས་སུ་བསྟན་བཅོས་ལ་ངོ་མཚར་ཁྱད་པར་བའི་ཉམས་དུ་མ་མངོན་
པར་སྤེལ་བ། (5) སེམས་རྒྱུན་རང་བཞིན་དུ་འདོན་པའི་ཐབས་རྟག་ཏུ་སྤྱད་
དེ་མི་རྣམས་ཀྱི་གསང་བ་ལྐོག་གྱུར་གྱི་ནང་སེམས་ཀྱི་འཇིག་རྟེན་མངོན་པར་
འདོན་པ། དེ་ཡང་དབྱིན་ཇིའི་སེམས་རྒྱུན་རང་འདོན་པའི་རྩོམ་རིག་དང་ཧྥ་
རན་སིའི་སྒྲུང་རྩོམ་གསར་བའི་འདོད་པ་དང་མི་འདྲ་བའི་སེམས་རྒྱུན་ རིང་་
འདོན་གྱི་མཚོན་ཐབས་ཐུན་མོང་མ་ཡིན་པ་སྤེལ་བཞིན་ཡོད། (6) བསྟན་
བཅོས་ནང་གནའ་བོའི་ལྷ་སྒྲུང་དང་དམངས་ཁྲོད་གཏམ་རྒྱུད་སྣ་ཚོགས་སྤེལ་བ་
དང་། སྐབས་འགར་ལྷ་སྒྲུང་གཏམ་རྒྱུད་དང་དངོས་ཡོད་འཚོ་བ་གཉིས་འོས་
འཚམ་དུ་ཟུང་འབྲེལ་བྱེད་པ། སྤྱིར་གོང་སྨོས་ཀྱི་སྒྱུ་རྩལ་ཁྱད་ཆོས་དེ་དག་གི་
རྐྱེན་གྱིས་སྒྱུ་འཕྲུལ་དངོས་ཡོད་རིང་ལུགས་དེ་དངོས་ཡོད་རིང་ལུགས་དང་དེང་
རབས་རིང་ལུགས་གཉིས་སྤེལ་མར་སྦྱོར་བའི་གསར་རྩོམ་ཐབས་ཤེས་ཐུན་མིན་ -
ཁྱད་པར་ཅན་ཞིག་ཏུ་གྲུབ་ཡོད་པར་སྨོས་མ་དགོས་སོ། །ད་ལྟར་གསར་རྩོམ་གྱི་
ཐབས་ཐུན་མིན་ཁྱད་པར་བ་འདིས་འཛམ་བུ་གླིང་གི་རྒྱལ་ཁབ་སོ་སོར་ཤུགས་
རྐྱེན་ཆེན་པོ་ཐེབས་ཡོད་པ་མ་ཟད། རང་རེའི་བོད་ཀྱི་རྩོམ་པ་པོ་འགས་གསར་
རྩོམ་གྱི་ཐབས་ཤེས་འདི་དཔྱད་གཞིའི་མེ་ལོང་དུ་བསྟེན་ཏེ་བསྟན་བཅོས་མང་པོ་
ཞིག་བརྩམས་ཡོད་ལ་དེས་ཀྱང་བོད་ཀྱི་དེང་རབས་ཀྱི་རྩོམ་རིག་ལག་ལེན་ལ་
ཤུགས་རྐྱེན་ཐེབས་པའི་དབུ་བརྩམས་པར་སྣང་ངོ༌། །
ལེའུ་གཉིས་པ། སྤྱི་ཚོགས་རིང་ལུགས་དུས་སྐབས་
སུ་རྩོམ་རིག་གསར་རྩོམ་གྱི་ཐབས་ཤེས་
སྣ་མང་དུ་སྤེལ་བ།
ལོ་རྒྱུས་སྟེང་གི་རྩོམ་རིག་གསར་རྩོམ་གྱི་ཐབས་ཤེས་གང་དང་གང་ཚང་མ་
423



མུ་མཐུད་དུ་ལག་ལེན་ཀྱི་ཁྲོད་ནས་འཚོལ་ཞིབ་དང་འགྲན་རྩོད་བྱེད་བཞིན་་་
འཕེལ་བ་ཞིག་ཡིན་ལ། སྤྱི་ཚོགས་ལོ་རྒྱུས་ཇི་སྲིད་དུ་འཕེལ་ཞིང་རྒྱས་པ་དེ་
སྲིད་དུ་ ཕུན་སུམ་ཚོགས་པར་འཕེལ་རྒྱས་འབྱུང་ངེས་པ་དང་མི་རྣམས་ཀྱིས་་
བརྟན་པ་འཇིག་རྟེན་གྱི་ཁམས་ལ་ངེས་ཤེས་ཤེས་ཤིང་རྟོགས་པར་བྱེད་པའི་བློ་
གྲོས་ཇེ་ཡངས་དང་ཇེ་ཟབ་ཏུ་གཏོང་བ་དང༌། ཕྱི་དངོས་པོའི་འཇིག་རྟེན་གྱི་
ཁམས་སྣ་ཚོགས་མངོན་པ་དང་བསྒྱུར་བཅོས་བྱེད་པའི་ཐབས་དང་ནུས་པ་ཇེ་ཆེ་
ཇེ་མཛངས་དང་རྣམ་ གྲངས་ཀྱང་ཇེ་མང་དུ་འཕེལ་ཡོད་པས་སྒྱུ་རྩལ་གྱི་ ཐད་
ལའང་དེ་བཞིན་དུ་མཚོན་སྟངས་དང་རིག་པ་སྣ་ཚོགས་སྤེལ་དགོས་པ་ནི་ཆོས་
ཉིད་ཡིན། མཚོན་སྟངས་གཅིག་གཉིས་ཀྱིས་འཇིག་རྟེན་གྱི་ཁམས་ཆེན་པོའི་
སྣང་ཚུལ་ཡོད་རྒུ་མཚོན་མི་ནུས་ཏེ། ལྷག་པར་དུ་གཡོ་བ་ནང་བཅུད་སེམས་
ཅན་གྱི་ཡིད་ཀྱི་འགྱུར་བའི་སྣང་ཚུལ་དེ་བས་ཀྱང་ཕུན་སུམ་ཚོགས་ཤིང་བསམ་
གྱིས་མི་ཁྱབ་པས་རྩོམ་མཁན་སོ་སོར་མཚོན་ནའང་རེ་དེ་ལ་ནང་སེམས་ཀྱི་འགྱུར་
བ་རེ་སྟེ་དགའ་ཆགས་འདོད་གསུམ་གྱི་བསམ་པ་དང་འཆར་སྣང་། མཚོན་
བྱེད་ཀྱི་ཐབས་དང་རྩོམ་སྟངས་སམ་གསར་རྩོམ་གྱི་རྩལ་དང་ནུས་པའི་མངོན་
སྟངས་སོགས་སོ་སོ་སྣ་ཚོགས་སུ་བྱུང་བས། གསར་རྩོམ་གྱི་ཐབས་ཤེས་སྣ་
ཚོགས་ལེགས་པར་གྲུབ་ཅིང་ཕན་ཚུན་འགྲན་རྩོད་དང་འཕོ་འགྱུར་གྱི་ཚུལ་དུ་
གནས་ཤིང་འཕེལ་བཞིན་པར་ཁས་ལེན་དང་དང་ལེན་བྱེད་དགོས། སྤྱི་་་་
ཚོགས་རིང་ལུགས་ཀྱི་དུས་རབས་གསར་བའི་རྣམ་པ་དང་སྣང་ཚུལ་གྱི་རང་་
བཞིན་དང་ཁྱད་ཆོས་རྣམས་གང་ལེགས་སུ་མཚོན་ཐུབ་པའི་ རང་གཞན་ཐུན་
མོང་གི་གསར་རྩོམ་ཐབས་ཤེས་སྣ་ཚོགས་འདོན་སྤེལ་བྱེད་པར་སྐུལ་སློང་བྱེད་
དགོས། སྤྱི་ཚོགས་རིང་ལུགས་རྩོམ་རིག་གིས་ལོ་ རྒྱུས་ཀྱི་དུས་རབས་གསར་
བའི་སྐབས་ཀྱི་བསམ་པའི་རླབས་རྒྱུན་དང་སྤྱི་ཚོགས་ཀྱི་རྣམ་པ་གསར་བ་ཕྱོགས་
ཡོངས་ནས་མཚོན་ཐུབ་པའི་ཆེད་དུ་སྤྱི་ཚོགས་རིང་ལུགས་ཀྱི་དུས་རབས་གསར་
བའི་སྐབས་ཀྱི་རྩོམ་རིག་གསར་རྩོམ་གྱི་ལག་ལེན་དུ་དགེ་མཚན་ལྡན་པའི་གསར་
རྩོམ་བྱེད་ཐབས་སྣ་ཚོགས་སྤེལ་དགོས་པ་སྨོས་མ་དགོས་སོ། །
121



དང་པོ། རྩོམ་རིག་ལོ་རྒྱུས་སྟེང་གི་དངོས་ཡོད་རིང་ལུགས་
དང་རྟོག་པ་འཆར་ཡན་རིང་ལུགས་ཟུང་འབྲེལ་བྱས་
པའི་གསར་རྩོམ་གྱི་སྲོལ་རྒྱུན་བཟང་པོ་
འཛིན་སྤེལ་བྱེད་དགོས།
ཇི་སྐད་དུ་གོར་ཅིས། རླབས་ཆེ་བའི་སྒྱུ་རྩལ་པ་རྣམས་ཀྱིས་དངོས་ཡོད་
རིང་ལུགས་དང་རྟོག་པ་འཆར་ཡན་རིང་ལུགས་གཉིས་དུས་དང་རྣམ་པ་ཀུན་ཏུ་
ཟུང་འབྲེལ་བྱས་པར་སྣང (3) ཞེས་ གསུངས་པ་ལྟར། རང་རྒྱལ་གྱི་གནའ་་་
རབས་རྩོམ་རིག་ཁྲོད་ཀྱི་བསྟན་བཅོས་ཕུལ་དུ་བྱུང་བ་རྣམས་ཀྱང་དེ་དག་ཟུང་
འབྲེལ་ གྱི་ ལམ་ ནས་ ཉམས་ ཕུན་ སུམ་ ཚོགས་ པར་ ཐོན་ པར་ བྲིས་ ཡོད་ དེ།
དཔེར་ན་《ལང་ཧྲན་པོ་དང་ཀྲོའུ་ཡུན་ཐེ་》དང་《 རྨ་བྱ་ལྷོ་ཤར་ཕྱོགས་སུ་འཕུར་
བ་》ཞེས་པ་སོགས་དང་། བོད་རང་ལ་མཚོན་ནའང་《 གེ་སར་རྒྱལ་པོའི་སྒྲུང་》
དང་《བྱ་མགྲིན་སྔོན་ཟླ་བའི་རྟོགས་བརྗོད་》དང་《བྱ་སྤྲེའུ་གཏམ་རྒྱུད་》དང་
《ཆོས་རྒྱལ་ནོར་བཟང་»སོགས་ཏེ། དེ་དག་ལ་དངོས་ཡོད་རིང་ལུགས་དང་
རྟོག་པ་འཆར་ཡན་རིང་ལུགས་གཉིས་ཀྱི་གྲུབ་ཆ་ལྡན་པས་དེ་གཉིས་ཟུང་འབྲེལ་
དུ་སྤེལ་བའི་སྒྱུ་རྩལ་གྱི་ཉམས་ལེགས་པར་ཐོན་འདུག རྩོམ་པ་པོ་རྣམས་ཀྱིས་
སྲོལ་རྒྱུན་གྱི་ལེགས་ཆ་དེ་དག་མུ་མཐུད་དུ་རྒྱུན་འཛིན་ཅིས་ཀྱང་བྱེད་དགོས་པ་
ལས་མཐའ་གཅིག་ཏུ་དགག་པ་དང་སྤོང་བ་གཏན་ནས་མི་འོས་སོ། །
གཉིས་པ།
གསར་བརྗེའི་དངོས་ཡོད་རིང་ལུགས་ཀྱི་
དགོངས་དོན་སྤེལ་དགོས།
དངོས་ཡོད་རིང་ལུགས་ཀྱི་ གསར་རྩོམ་རྩ་དོན་གྱིས་ རྩོམ་རིག་སྒྱུ་ རྩལ་་་
གསར་རྩོམ་གྱི་སྤྱིའི་ཆོས་ཉིད་མཚོན་ཞིང་དེའི་དགོས་པ་དང་ངེས་པར་མཐུན་པ་
425



དང༌། རྩོམ་རིག་སྒྱུ་རྩལ་གྱི་ཚེ་སྲོག་ལ་བདེན་དངོས་རང་བཞིན་དང་དཔེར་
མཚོན་རང་བཞིན་ལྡན་པའི་དངོས་ཡོད་རིང་ལུགས་ཀྱི་རྩོམ་རིག་གསར་རྩོམ་གྱི་
ཆོས་ཉིད་དང་ཐབས་ཤེས་ཐུན་མིན་གྱི་ཁྱད་ཆོས་སོགས་མངོན་པར་མཚོན་ཡོད།
རྩོམ་རིག་ལོ་རྒྱུས་སྟེང་གི་གསར་རྩོམ་གྱི་ལག་ལེན་དུ་སྤྱིར་དངོས་ཡོད་རིང་ལུགས་
ཀྱི་རྩོམ་ཐབས་སྤྱོད་ཆེ་ལ་དེ་ཡང་རྟོག་པ་འཆར་ཡན་རིང་ལུགས་ཀྱི་མཚོན་ཐབས་
འགའ་སྤྱད་པ་དང་དེ་མིན་འཕྲུལ་སྣང་གི་མཚོན་ཐབས་ཀྱང་སྤྱད་པས་དངོས་
ཡོད་ འཚོ་ བའི་ གདུག་རྩུབ་ ཀྱི་ རང་ བཞིན་ ཤུགས་ བསྟན་ དུ་ མཚོན་ པ་ དང་།
ཡང་ན་དངོས་ཡོད་འཚོ་བའི་སྡུག་བསྔལ་ལས་ལྡོག་སྟེ་ཕུགས་བསམ་གྱི་རེ་འདོད་
མངོན་པར་མཚོན་ཏེ་སྡུག་བསྔལ་ཤུགས་སུ་མངོན་པ་དང་། ཡང་ན་ལྷ་དང་
འདྲེའི་གཟུགས་ སུ་ བཀོད་དེ་འཚོ་བའི་ བདེན་དངོས་ཀྱི་ངོ་བོ་མཚར་སྣང་དུ་
བསྐྲུན་པ། མཚོན་བྱེད་ཀྱི་རྣམ་པའམ་སྣང་བརྙན་རྟོག་བཟོ་སོགས་ཀྱི་རྩོམ་
རིག་བསྟན་བཅོས་ཀྱི་མཚོན་བྱེད་རྣམ་པའི་ཆ་དང་ཐབས་ཤེས་ཀྱི་ཆ་ལ་རག་པ་
ལས་དེའི་གྲུབ་ཆ་གཙོ་བོ་རྩོམ་པའི་འཚོ་བའི་ཉམས་མྱོང་ལས་བྱུང་བའི་བདེན་
དངོས་རང་བཞིན་གྱི་བརྗོད་བྱའི་སྙིང་བོར་རག་ལས་ཡོད། དེར་བརྟེན་་་་་
དངོས་ཡོད་འཚོ་བའི་སྣང་ཚུལ་དང་རང་བཞིན། ཁྱད་ཆོས་སོགས་ནི་དངོས་
ཡོད་རིང་ལུགས་ཀྱི་གསར་རྩོམ་གྱི་ཐབས་ཤེས་དང་རྣམ་གཞག་གལ་ཆེན་ཞིག་ཏུ་
གྲུབ། དེང་རབས་རིང་ལུགས་ཀྱི་གསར་རྩོམ་གྱི་ལག་ལེན་ཁྲོད་དུ་མི་མཐུད་དུ་
སྤྱོད་ཅིང་སྤེལ་བཞིན་པའི་གསར་རྩོམ་གྱི་ཐབས་ཤེས་སྣ་ཚོགས་ནི་དངོས་ཡོད་
འཚོ་བའི་ཉམས་མྱོང་ལ་བརྟེན་ནས་བྱུང་བ་ཞིག་ཡིན་པ་སྨོས་མ་དགོས།
གསུམ་པ། གསར་བརྗེའི་རྟོག་པ་འཆར་ཡན་རིང་
ལུགས་ཀྱི་ཁྱད་ཆོས་བཤད་པ།
རྩོམ་རིག་སྒྱུ་རྩལ་གྱིས་ནམ་ཡང་དངོས་ཡོད་འཚོ་བའི་སྣང་ཚུལ་དང་ལོ་
426



རྒྱུས་ཀྱི་དོན་རྐྱེན་རྣམས་རང་རྟོགས་སུ་མཚོན་པ་ལས་གཞན་དབང་དུ་མི་འགྲོ་ལ།
རྩོམ་པ་པོ་རང་དང་བཅས་པའི་དངོས་ཡོད་འཚོ་བའི་ཁྲོད་ཀྱི་མི་སྣ་དང་སྒྱུ་རྩལ་
གྱི་བསྟན་བཅོས་ཁྲོད་ཀྱི་མི་སྣའི་སྣང་བརྙན་རྣམས་རྩོམ་པ་པོའི་མཛེས་རྟོག་་
ཕུགས་བསམ་སྟེ་ཆགས་པ་དང་སྡང་བའི་འདུ་ཤེས་ཞུགས་ཡོད། སྤྱི་ཚོགས་
རིང་ལུགས་ཀྱི་རྩོམ་རིག་གསར་རྩོམ་ཁྲོད་དུ་གསར་བརྗེའི་རྟོག་པ་འཆར་ཡན་
རིང་ལུགས་ཀྱི་རྩོམ་སྟངས་སམ་ཐབས་ཤེས་ངེས་པར་སྤེལ་དགོས། རྩོམ་རིག་
ལོ་རྒྱུས་སྟེང་དུ་འཕྲུལ་སྣང་གི་བློ་སྟོབས་ཆེས་ཆེར་སྤེལ་བའི་རྟོག་པ་འཆར་ཡན་
རིང་ལུགས་ཀྱི་རྩོམ་སྟངས་འདི་བྱུང་ལ་དེའང་བལྟས་མ་ཐག་ཏུ་དངོས་ཡོད་འཚོ་
བ་ལས་འདས་པའི་ཚུལ་དུ་སྣང་ལ་དོན་དངོས་སུ་དངོས་ཡོད་འཚོ་བའི་རྒྱུ་རྐྱེན་
སྣ་ཚོགས་ཀྱི་ཆ་དངོས་སུ་བཟུང་ཡོད་དེ། དངོས་ཡོད་འཚོ་བའི་གཞི་ནི་རྟོག་པ་
འཆར་ཡན་རིང་ལུགས་ཀྱི་རྟོག་སྣང་གི་འཆར་སྒོའི་འཕྲུལ་སྣང་སྤེལ་ཞིང་སློང་
བའི་དངོས་རྐྱེན་ཁོ་ན་ཡིན་པ་དང་། དངོས་ཡོད་འཚོ་བ་དེ་རྟོག་སྣང་གི་བློ་
ཡིས་རྟོག་བཟོ་བྱས་ཏེ་སྒྱུ་རྩལ་སྣང་བརྙན་དུ་ལེགས་པར་བསྐྲུན་ཞིང་། དེ་
འདྲའི་རིག་པ་ཡང་འཚོ་བ་དངོས་ཀྱི་སྣང་ཚུལ་ལས་བྱུང་བ་ཡིན་ཏེ། དཔེར་ན།
སྒྲིག་གཞི་དང་མཚོན་ཐབས་བརྗོད་བྱ་དང་རྗོད་བྱེད་ཀྱི་གྲུབ་ཆ་རྣམས་འཚོ་བ་
དངོས་ལས་ཐོན་པ་ལས་གཞན་དུ་འཚོལ་རྒྱུ་མེད་པ་ལྟ་བུ། ཁྲེ་ཁུ་དོ • ཡིའུ་གོ་
ཡིས། སྒྱུ་རྩལ་དུ་རང་གི་ཕུགས་བསམ་གྱི་ཆ་དང༌། འཇིག་རྟེན་གྱི་ཆ་དང་
དངོས་ཡོད་ཀྱི་ཆ་སོགས་འདུས་ཡོད་དོ་ཞེས་གསུངས་པས་སྒྱུ་རྩལ་རང་བཞིན་
གྱི་གནད་གསལ་བོ་ཞིག་གྲོལ་ཡོད། རྟོག་འཆར་རིང་ལུགས་ལ་མཚོན་ནའང་
དེ་བཞིན་དུ་སྤྱི་ཚོགས་རིང་ལུགས་ཀྱི་དུས་རབས་གསར་བའི་འཚོ་བའི་སྣང་ཚུལ་
སྣ་ཚོགས་ཀྱི་དངོས་མྱོང་ལ་བརྟེན་ནས་རྟོག་པ་འཆར་ཡན་རིང་ལུགས་ཀྱི་རྩོམ་
རིག་བསྟན་བཅོས་ཕུན་སུམ་ཚོགས་པོ་ཐོན་ངེས་སོ། །
427



བཞི་པ། དགེ་མཚན་ལྡན་པའི་གསར་རྩོམ་གྱི་ཐབས་ཤེས་
གཞན་དག་དཔྱད་གཞིའི་མེ་ལོང་དུ་བརྟེན་པ།
སྤྱི་ཚོགས་རིང་ལུགས་ཀྱི་དུས་སྐབས་གསར་བའི་རྩོམ་པ་པོ་རྣམས་ཀྱིས་
རྟགས་མཚན་རིང་ལུགས་དང་བཅས་པའི་དེང་རབས་རིང་ལུགས་པའི་མཚོན་
ཐབས་སྣ་ཚོགས་མ་ཟད་ཐ་ནའང་གནའ་དཔེ་རིང་ལུགས་ཀྱི་མཚོན་སྟངས་མེ་
ལོང་དུ་བརྟེན་ནས་གསར་རྩོམ་ཐབས་ཤེས་ཀྱི་རྣམ་པ་གསར་བ་ཞིག་ཡོངས་སུ་
བསྐྲུན་ཏེ་རྩོམ་རིག་གསར་རྩོམ་གྱི་རྣམ་པ་ཕུན་སུམ་ཚོགས་པར་སྤེལ་བའི་སྲོལ་
ཞིག་སྤེལ་དགོས། ལུའུ་ཞུན་གྱིས་སྨྲས་པ། ཨན་ཏེ་ལེ་ཧྥུ་ཡིས་རྟགས་མཚན་
ནམ་རྟགས་མཚན་རིང་ལུགས་དང་དངོས་ཡོད་རིང་ལུགས་གཉིས་འདུམས་པར་
སྤེལ་ཏེ་ཕྱི་དངོས་པོའི་འཇིག་རྟེན་དང་ནང་སེམས་ཀྱི་འཇིག་རྟེན་མཚོན་པར་
དབྱེར་མེད་གཅིག་གྱུར་དུ་སྦྱོར་དགོས། ཁོང་གི་གསུང་རྩོམ་ལ་རྟགས་མཚན་
དང་སྣང་རྣམ་གྱི་ཤན་ཞུགས་པའི་ཆ་ཙམ་མཆིས་ལ། དེའི་དངོས་ཡོད་ཀྱི་རང་
བཞིན་སྔར་ལྟར་སྤངས་མེད་ཅེས་གསུངས་པ་ལྟ་བུ། ལུའུ་ཞུན་རང་ལ་མཚོན་
ན་སྔོན་གྱི་གསར་རྩོམ་ཐབས་ཤེས་གཅིག་པུ་འགྱུར་མེད་བརྟན་སྲུང་དུ་དེ་ཁོ་ན་
མཁྲེགས་འཛིན་བྱེད་པའི་བསམ་སྦྱོར་མེད་པར། སྒྱུ་རྩལ་མཚོན་ཐབས་གཞན་
དག་གི་ཡོན་ཏན་རྣམས་ལེན་ཞིང་དེའི་ཐུན་མིན་གྱི་ཡོན་ཏན་མངོན་པར་བྱ་སྟེ།
དཔེར་ན་ཁོང་གི་《 སྨྱོན་པའི་ཟིན་ཐོ་》ཞེས་པའི་རྩོམ་དུ་སྨྱོན་པའི་སེམས་ཁམས་
དངོས་ཀྱི་ཚུལ་ལྟར་འབྲི་བའི་སྒྱུ་རྩལ་རྣམ་པར་བརྟེན་ནས་དངོས་ཡོད་ཀྱི་བཀས་
བཀོད་རྒྱུད་འཛིན་སྤྱི་ཚོགས་ཀྱི་འབྲེལ་བ་སྣ་ཚོགས་རྟགས་མཚན་གྱི་རྣམ་པར་
བསྐྲུན་ ནས་ ཤུགས་རྟོགས་ཀྱི་སྒོ་ནས་མཚོན་པ་དང༌། དེ་ཡང་《 སྨན་》ཞེས་
པའི་སྒྲུང་རྩོམ་དུ་མ་རྒན་མོ་གཉིས་ཀྱིས་བྱ་རོག་དུར་ཐོག་ཏུ་ཕུར་བར་རེ་བ་བྱེད་
པའི་རྟགས་མཚན་གྱི་དཔེ་ཡི་སྒོ་ནས་བརྗོད་བྱའི་དོན་ཤུགས་སུ་བསྟན་པ་ལྟ་བུ་
428



དང་། 《འདས་པ་དྲན་པ་》དང་《ཁེར་འདུག་པ་》སོགས་སུ་ཡུལ་ཅན་གྱི་སྣང་
ངོའི་ཆགས་སྡང་སོགས་ཀྱི་ཡིད་འགྱུར་བརྗོད་པ་དང་རང་གཤིས་མངོན་པར་
བཏོན་པ། རང་གི་ཉེས་བཅོས་ལ་འགྱོད་བཤགས་བྱེད་པར་དངོས་ཡོད་ཀྱི་
རྣམ་པ་ཇི་བཞིན་རིས་འབྲི་བྱེད་པ་ལས་ལྡོག་སྟེ་རྟོག་པ་འཆར་ཡན་རིང་ལུགས་
ཀྱི་སྒྱུ་རྩལ་མཚོན་སྟངས་དང་དངོས་ཡོད་རིང་ལུགས་པའི་ རྩོམ་སྟངས་ཟུང་་་
འབྲེལ་དུ་སྤེལ་བ་ལྟ་བུ་དང་། 《དག་རྫས་》དང་《དམ་པ་གོ་རྒན་ལགས་》ཞེས་
པར་སེམས་རྒྱུན་སྨྲ་བའི་སྒྱུ་རྩལ་མཚོན་ཐབས་སྤྱད་པ་ལྟ་བུ། མོ་ཏོན་གྱིས་
《 མཚན་མོར་ཟིན་ཐོ་བཀླགས་པ་》ཞེས་པར། ང་ཚོས་རྟགས་མཚན་ རིང་་་
ལུགས་དང་སྣང་རྣམ་རིང་ལུགས་དེ་མིན་མ་འོངས་རིང་ལུགས་སོགས་ཀྱི་སྒྱུ་རྩལ་
མཚོན་སྟངས་ཀྱི་གྲུབ་འབྲས་གསར་བ་བླངས་ཡོད་པར་ཁས་ལེན་དགོས་པ་མ་
ཟད་དངོས་ཡོད་རིང་ལུགས་ཀྱི་རྩོམ་པ་པོ་དང་སྒྱུ་རྩལ་པ་རྣམས་ཀྱིས་དེ་མིག་
དཔེར་བཟུང་ནས་དངོས་ཡོད་རིང་ལུགས་ཀྱི་གསར་རྩོམ་ཐབས་ཤེས་ཕན་སུམ་
ཚོགས་པར་སྤེལ་དགོས་པ་རྩོམ་རིག་གསར་རྩོམ་གྱི་དངོས་ཡོད་གནས་ཚུལ་ཀྱི་
དགོས་པ་ཡིན། གསར་བརྗེའི་དངོས་ཡོད་རིང་ལུགས་ཀྱི་རྩོམ་རིག་བསྟན་
བཅོས་མཚན་ལྡན་《མཚན་མོའི་ཐུན་དཀྱིལ་ལ་》ཞེས་པའི་སྒྲུང་རྩོམ་དུ་ཚོར་སྣང་
གསར་བ་སྨྲ་བའི་གསར་རྩོམ་གྱི་མཚོན་སྟངས་འགའ་སྤྱད་ཡོད་དེ། དཔེར་ན་
ཡུལ་གྱི་གནས་འགའ་དང་མི་སྣ་ཁ་ཤས་ཏེ་གཞུང་བུན་ཉོ་ཚོང་ཁང་དང་ཀྲུང་ཕུ་
གཙང་བོར་དམག་གྲུས་སྐོར་གཡེང་རྒྱག་པའི་སྣང་ཚུལ་སོགས་རིས་འབྲི་བྱས་ཏེ།
རྩོམ་པ་པོ་རང་གི་སེམས་ཀྱི་འཆར་སྣང་ལྷུག་པར་བརྗོད་པ་དང་མངོན་སུམ་དུ་
ཚོར་ཤེས་ཀྱི་དངོས་པོའི་སྣང་རྣམ་ལ་བརྟེན་ནས་བརྗོད་པ་པོའི་སྐད་ཆ་དང་མི་
སྣའི་སྐད་ཆ་ཟུང་འབྲེལ་དུ་སྤེལ་ཞིང་རྟོག་སྣང་གི་འཆར་སྒོའི་བློ་བཀོད་ལ་བརྟེན་
ནས་མི་སྣའི་བྱ་སྤྱོད་ཀྱི་ཉམས་སྟོན་པར་ཕྱི་ལུས་ངག་གི་ཉམས་དང་ནང་སེམས་
ཀྱི་འགྱུར་བའི་དྲན་སྣང་ཡ་མཚན་དག་ཕྱོགས་ཡོངས་ནས་གསོན་ཉམས་ལྡན་
པའི་སྣང་བརྙན་གྱི་གཟུགས་སུ་བཀོད་ཅིང་བསྐྲུན་པ་ལྟ་བུའོ། །དེ་ཡང་ཚོ་ཡུས་
ཀྱིས་བརྩམས་པའི་《 དྲག་ཆར་》ཞེས་པའི་ཟློས་གར་འཁྲབ་གཞུང་དུ་གནའ་དཔེ་
429



རིང་ལུགས་ཀྱི་གཅིག་གྱུར་ཏུ་ངེས་དགོས་པ་གསུམ་གྱི་རྩོམ་སྟངས་དཔྱད་གཞིའི་
མེ་ལོང་དུ་བཟུང་ནས་བརྩམས་པ་དང་། ལྷག་པར་དུ་དེང་རབས་ཀྱི་རྩོམ་པ་
པོ་རྣམས་ཀྱིས་སྔར་ལས་ལྷག་པར་གསར་རྩོམ་གྱི་ལས་དོན་རྒྱ་ཆེར་སྤེལ་བ་དང་
གཞན་གྱི་དགེ་མཚན་ལྡན་པའི་རིག་པ་གསར་བ་སྡུད་ལེན་གྱིས་རྩོམ་རིག་གསར་
རྩོམ་གྱི་ཐབས་ཤེས་ཆ་ཚང་ཞིང་སྣ་མང་དུ་སྤེལ་བ་དང་སྒྱུ་རྩལ་མཚོན་ཐབས་སྣ་
ཚོགས་རང་མོས་སུ་སྤྱོད་པ། སྔོན་གྱི་བསམ་བློ་དང་རིག་པའི་བཀག་རྒྱུ་རྣམས་
གཏོར་ནས་རང་དབང་ཅན་དུ་བསྒྱུར་ཏེ་སྤྱི་ཚོགས་རིང་ལུགས་ཀྱི་དུས་རབས་
གསར་བའི་རྩོམ་རིག་གསར་རྩོམ་གྱི་ཐབས་ཤེས་རྣམ་པ་ཕུན་སུམ་ཚོགས་པར་
སྐྲུན་དགོས་སོ།
གསར་རྩོམ་གྱི་ཐབས་ཤེས་ནི་རིན་པོ་ཆེའི་བང་མཛོད་ཅིག་དང་མཚུངས་
ཏེ་དེར་ཚུལ་དང་རྣམ་པ་སྣ་ཚོགས་པ་རྩོམ་པ་པོ་སོ་སོའི་གསར་རྩོམ་གྱི་ལག་ལེན་
ཁྲོད་ན་ཚེ་སྲོག་གི་དཔལ་འབར་བཞིན་གནས་ལ། དེ་དག་ལ་དབྱེ་ན་ཕལ་ཆེར་
རྣམ་པ་ལྔ་མཆིས་ཏེ།
གཅིག ཚོར་སྣང་རིས་འབྲི་བྱེད་པའི་རིགས།
བ
སྒྱུ་རྩལ་གྱི་བདེན་སྣང་ནི་དབང་བོ་སོ་སོའི་ཚོར་ཤེས་ཀྱི་སྣང་བ་སྣ་ཚོགས་
ཀྱི་སྐྱེ་མཆེད་ལས་བྱུང་ལ། རྩོམ་པ་པོ་གསར་རྩོམ་ལ་འཇུག་ཚེ་ཐོག་མར་དབང་
པོ་ལྔ་སྟེ་མིག་དང་རྣ་བ་དང༌། སྣ་དང་ལྕེ་དང་། ལུས་ཀྱི་རྣམ་པར་ཤེས་པར་
བརྟེན་དགོས་ལ། ལྷག་པར་དུ་ཡིད་ཀྱི་རྣམ་པར་ཤེས་པ་ཀུན་ནས་བསླངས་ཏེ་
མངོན་སུམ་དང་འཕྲུལ་སྣང་དང་། ལོག་པར་སྣང་བ་དང་རྟེན་འབྲེལ་དུ་སྣང་
བ་དང་། འགུལ་སྐྱོད་དུ་སྣང་བ། ཞི་འཇགས་སུ་སྣང་བ་དང་། ཆ་སྙོམས་
པར་སྣང་བ་དང་། དེ་མིན་ཟུང་འབྲེལ་གྱི་དངོས་སྣང་སྟེ— སྤྱི་མ་སྤོམ་གྱི་སྣང་
བ་དང་། མངོན་གསལ་དུ་སྣང་བ་དང་། དུ་མར་སྣང་བ་དང་འདུས་ཚོགས་
430



ཀྱི་ཕུང་ཁམས་སུ་སྣང་བ་ལ་སོགས་པའི་སྣང་ཚུལ་ཐམས་ཅད་བྱེ་བྲག་ཏུ་རྟོགས་
ཤིང་དཔྱོད་ལ། མདོར་ན་དབང་ཤེས་སུ་སྣང་བའི་དངོས་ པོའི་ སྣང་ཚུལ་
མཐའ་དག་རྩོམ་པ་པོས་ཕྱོགས་བསྡུས་ཀྱི་རིག་སྟོབས་རྒྱ་ཆེར་སྤེལ་ནས་སྒྱུ་རྩལ་
སྣང་བརྙན་དང་མཛེས་རྟོག་གི་དམིགས་རྣམ་གསོན་ཉམས་ལྡན་པར་ཡིད་བཟོ་
བྱས་ ཤིང་དེ་དག་ལ་སྒྱུ་ རྩལ་ བདེན་དངོས་ཀྱི་ཚེ་སྲོག་མཚམས་སྦྱོར་བ་དང་།
ཀློག་མཁན་རྣམས་ཀྱིས་སྒྱུ་རྩལ་གྱི་གནས་འདི་ནས་གསོན་ཉམས་ཀྱི་དཔལ་དང་
ལྡན་ པའི་ མཛེས་ རྟོག་ གི་ སྤྲོ་ སྣང་ ཕུན་ སུམ་ ཚོགས་ པ་ སྐྱེ་ བར་ སློང་ནུས་ པ།
འཇིག་རྟེན་ཐུན་མོང་བའི་སྣང་ཚུལ་སྣ་ཚོགས་ལས་བརྗོད་བྱ་བསྡུས་ཡོད་པས་སྒྱུ་
རྩལ་སྣང་བརྙན་གྱིས་ཀློག་མཁན་རྣམས་ཀྱི་ཡིད་དབང་འཕྲོག་ཅིང་ཐུན་མོང་གི་
མཐུན་སྣང་སྐྱེ་ངེས་སོ། །
གཉིས། སེམས་ཁམས་དབྱེ་ཞིབ་བྱེད་པའི་རིགས།
དེང་སྐབས་ཀྱི་རྩོམ་པ་པོ་རྣམས་ཀྱིས་ཕྱིའི་སྣང་ཚུལ་གྱི་རྣམ་པའི་སྒོ་ནས་
འཚོ་བ་མཚོན་པའི་བཀག་རྒྱ་གཏོར་ཏེ་ནང་སེམས་ཀྱི་ངོས་ནས་མི་སྣའི་རྟོག་སྣང་
དང་ཀུན་རྟོག་གི་སེམས་རྒྱུད་ཀྱི་ཚུལ་ མཚོན་པར་བརྩོན་པའི་གསར་རྩོམ་གྱི་་
ཐབས་ཤེས་འདི་ནི་རྩོམ་པ་པོས་རང་སེམས་ལ་གཞིགས་ནས་རང་གི་བདག་་
འཛིན་གྱི་འདུ་ཤེས་ལ་དཔྱད་དེ་ལར་ཁོ་རང་གི་ནང་སེམས་ཀྱི་འགལ་འདུ་ལྟག་
སྤྱོད་ཀྱི་བསམ་ཚུལ་རྣམས་སྒྱུ་རྩལ་མི་སྣ་དུ་མའི་བྱ་སྤྱོད་ལ་སྦྱར་ནས་མངོན་པར་
མཚོན་ཡོད། ང་ཚོས་སེམས་གཙོ་རིང་ལུགས་ཀྱི་རིགས་པའི་མ་ལག་ལས་་་
སེམས་ ཁམས་ དབྱེ་ ཞིབ་ ཀྱི་ ཐབས་ དང་ རིག་ པའི་ སྙིང༌ བཅུད་ ལེན་ དགོས།
དེའི་དགོས་པ་ནི་རྩོམ་པ་པོ་རྣམས་ཀྱིས་སེམས་ཁམས་རིག་པའི་ཐབས་ཤེས་ཀྱི་
རིགས་པ་འདི་ལ་བརྟེན་ནས་མི་སྣའི་ནང་སེམས་ཀྱི་འཇིག་རྟེན་དུ་ཞུགས་ཏེ་ཡིད་
ཀྱི་འགྱུར་བ་བརྗོད་པ་དང་རང་མོས་རྟེན་འབྱུང་གི་སྒོ་ནས་རང་བློ་མངོན་པ་
431



དང་། རྨི་ལམ་གྱི་འཕྲུལ་སྣང་དང༌། སྔོན་བྱུང་རྗེས་དྲན་དང་། སེམས་
འཕྲུལ་སྣང་དུ་འཇུག་པ་ལ་སོགས་པའི་ཐབས་སྤྱད་དེ་མི་སྣའི་ཀུན་རྟོག་གི་སེམས་
འཁྱེར་སོ་དངོས་མངོན་པར་མཚོན་ཐུབ་པའོ། །
གསུམ། རྟགས་མཚན་བསྡུས་བརྗོད་དུ་བཀོད་པའི་རིགས།
དེ་ནི་མཚོན་བྱེད་དུ་བརྟེན་པའི་དངོས་པོའི་སྣང་ཚུལ་གྱི་ཉམས་མངོན་
སུམ་དུ་ཐོན་པའི་སྣང་བརྙན་གསར་སྐྲུན་བྱེད་པར་རྟགས་དང་མཚན་མ་དཔེར་
འགོད་དགོས་པ་ནན་གྱིས་བརྗོད་དེ། ཟུར་བརྗོད་དང་དཔེ་རྒྱན། རབ་རྟོག་
དང་། བསྡུས་བརྗོད་དང༌། དོན་གཞན་བཀོད་པ་དང་ གཞན་རྟེན་གྱི་་་་
འཆར་སྣང་སོགས་ཀྱི་མཚོན་སྟངས་ཕུན་སུམ་ཚོགས་པ་དང་ཚིག་རྒྱན་གྱི་ཐབས་
སྣ་ཚོགས་སྤྱོད་དགོས་སོ། ། ཨེ་ལད་ཐེ་ཡིས་སྨྲས་པའི་ནང་སེམས་འདུན་དང་
མཐུན་པའི་ཕྱི་དངོས་པོ་བྱེ་བྲག་པའི་གཟུགས་འཚོལ་བ་དང་། དོན་གཞན་
མཚོན་བྱེད་དུ་འགོད་ པའི་ ཐབས་ཀྱིས་བསམ་འདུན་མཚོན་པའི་སྲོལ་ལུགས་
ཆགས་པར་བྱེད་པ་དང༌། བརྗོད་དོན་ཐབས་ཀྱི་སྒོ་ནས་ཤུགས་སུ་སྟོན་ཐུབ་
པའི་དམིགས་པ་འགྲུབ་པར་བརྩོན་པས། མི་རྣམས་ལ་བསམ་མནོ་གཏིང་
ཚུགས་པ་དང་བག་ཆགས་ཟབ་མོ་འཇོག་པའི་སྒྱུ་རྩལ་གྱི་ནུས་པ་བསམ་གྱིས་མི་
ཁྱབ་པ་ཐོན་པ་ཡིན། སྤྱི་ཚོགས་རིང་ལུགས་ཀྱི་དུས་སྐབས་གསར་བའི་རྟགས་
མཚན་དུ་མངོན་པའི་《 རྒྱ་མཚོའི་ཁུག་རྟ་》ཞེས་པའི་ལྷུག་མའི་སྙན་རྩོམ་གྱི་རྩོམ་
ཡོངས་སུ་རྟགས་མཚན་བསྡུས་བརྗོད་ཀྱི་ རྒྱུན་དུ་བཀོད་པའི་སྒྱུ་རྩལ་མཚོན་་་་
ཐབས་གསོན་ཉམས་ལྡན་པར་ ཐོན་ཡོད། གསར་ རྩོམ་ གྱི་ སྐབས་ སུ་ རྟགས་
དང་མཚན་མ་བསྡུས་བརྗོད་དུ་བཀོད་དེ་བརྗོད་བྱའི་དོན་རྣམས་ཤུགས་བསྟན་
དུ་མཚོན་པའི་ཐབས་ཤེས་སྤྱོད་དགོས་པ་ལས་སྤྱིར་བཏང་གི་རགས་འ བྲི་དང་སྤྱི་
ལབ་ཙམ་རྩ་བ་ནས་འགོག་དགོས་ཤིང་ཧུར་བརྩོན་གྱིས་བརྗོད་བྱའི་སྙིང་བཅུད་
132



སྡུད་གང་ཐུབ་དང་ཚིག་སྦྱོར་ལ་དག་ཆ་དང་སྙན་ཆའི་ཉམས་ཅི་ཐོན་གྱི་ངང་
བརྗོད་དོན་ཕུན་སུམ་ཚོགས་པར་སྦྱོར་དགོས། །
བཞི།
སྒྲོ་འདོགས་གཟུགས་འགྱུར་དུ་བཀོད་པའི་རིགས།
དུས་རབས་འདིའི་འགོ་ཙམ་ནས་བཟུང་། གཟུགས་དངོས་རིང་ལུགས་
པས་རྩོམ་པ་པོ་རང་གི་མྱོང་ཚོར་ཞིབ་ཏུ་བརྗོད་པ་དང་དངོས་རྣམ་གསར་སྐྲུན་
གྱི་བདེན་དངོས་རང་བཞིན་ལ་དགག་པས་སྒྱུ་རྩལ་པའི་ཚོར་སྣང་ལྟར་དངོས་
གཟུགས་སྣང་བརྙན་དུ་འགོད་ཅིང་གཟུགས་འགྱུར་གྱི་སྒོ་ནས་སྒྲིག་སྦྱོར་གསར་
སྐྲུན་བྱེད་ཅིང་། དོན་དངོས་སུ་གཟུགས་དངོས་སྨྲ་བ་ཁོ་ནའི་འདོད་པ་མ་ཡིན་
པར་ཚོགས་ཁག་གཞན་དང་རྩོམ་སྟངས་གཞན་དག་ལའང་ཚད་འདྲ་མིན་གྱི་སྒྲོ་
འདོགས་དང་གཟུགས་འགྱུར་གྱི་མཚོན་ཐབས་སྤྱོད་བཞིན་འདུག དེའི་ཡུལ་
ནི་སྒྱུ་རྩལ་སྣང་བརྙན་གྱི་ཉམས་དང་ཁྱད་ཆོས་མངོན་གསལ་དུ་ཐོན་པ་དང་སྒོས་
སུ་མཛེས་རྟོག་གི་ཆོས་ཉིད་དང་མཐུན་པར་བཀོད་པ། ལུའུ་ཞུན་གྱིས་《ཀྲུང་
གོའི་སྒྲུང་རྩོམ་གྱི་ལོ་ རྒྱུས་གནད་བསྡུས་》ཞེས་པར་《ནུབ་ཕྱོགས་སུ་སྐྱོད་པའི་
རྟོགས་བརྗོད་》ཅེས་པའི་སྒྲུང་རྩོམ་གྱི་མི་སྣའི་སྣང་བརྙན་ལ་གཟུགས་འགྱུར་སྣ་
ཚོགས་སྤེལ་བའི་རྩོམ་སྟངས་ཀྱི་ཁྱད་ཆོས་ཡོད་ཚུལ་བརྗོད་པའི་ཚེ། ཁོང་རང་
དང་བཅས་པའི་རྩོམ་པ་པོ་རྣམས་ཀྱིས་གསར་རྩོམ་ཁྲོད་དུ་གཟུགས་འགྱུར་གྱི་
རྩོམ་སྟངས་སྤྱད་ པ་ བསྟན་ བཅོས་ཡོངས་ ཀྱི་དོན་དངོས་ནས་ མཐོང་ ཐུབ་སྟེ།
ཁོང་གིས་དབྱང་ཨུར་སོའི་རྐང་བ་གཉིས་རིད་ཅིང་ཕྲ་བའི་སྐོར་སྨྱུག་གི་གཟུགས་
སུ་སྒྱུར་པ་དང༌། མོ་ཏོན་གྱིས་དཔོན་སྲས་གཟབ་མཆོར་ཅན་གྱི་བྱད་གཟུགས་
དེ་གཡོ་སྒྱུ་བཅོས་མའི་གཟུགས་སུ་བསྐྲུན་པ། གོ་གོར་ལིས་ཀྱིས་པཱ་ལེ་ཞི་ཅིན་
གྱི་མིག་འབྲས་ཆུང་ངུ་ཟུང་ཙིག་ཕྲུག་གཉིས་ཀྱི་གཟུགས་སུ་བསྒྱུར་ པས་ཀློག་
མཁན་རྣམས་ལ་བག་ཆགས་ཟབ་མོ་བརྗེད་མི་ཐུབ་པ་ཞིག་བཞག་པ་ལྟ་བུའོ། །
433



གལ་སྲིད་རྩོམ་པ་པོ་སྔ་མ་རྣམས་ཀྱིས་བྱུང་རིམ་བྱེ་བྲག་པ་དང་ཁྱབ་ཁོངས་ངེས་
ཅན་ཞིག་ཏུ་གཟུགས་འགྱུར་གྱི་རྩོམ་སྟངས་སྤེལ་ལོ་ཟེར་ན། དེང་རབས་ཀྱི་
རྩོམ་པ་པོ་རྣམས་ཀྱིས་སྣང་བརྙན་གསར་སྐྲུན་གྱི་ཕྱོགས་ཡོངས་དང་བྱུང་རིམ་
སྒྲིག་ བཀོད་ཀྱི་ཕྱོགས་ཡོངས་ལ་གཟུགས་འགྱུར་གྱི་ རྩོམ་སྟངས་རྒྱ་ཆེར་སྤེལ་་་
བཞིན་ཡོད་ཅེས་བརྗོད་ཆོག་གོ ། ཁ་ཧྥུ་ ཁའི་《གཟུགས་འགྱུར་གྱི་རྟོགས་་
བརྗོད་》ཅེས་པའི་སྒྲུང་རྩོམ་དུ་གཟུགས་འགྱུར་གྱི་མཚོན་ཐབས་ལ་བརྟེན་ནས་
ལས་བཟོ་བ་ཆུང་བ་གཱ་ལི་ཀོར་སཱ་མུ་ཟ་བྱ་བ་མ་རྩ་རིང་ལུགས་སྤྱི་ཚོགས་ཀྱི་ཡ་མ་
ཟུང་གི་གནས་ཚུལ་འོག་ནས་རང་ཉིད་སྦྱར་བ་ཞིག་ཏུ་གྱུར་བའི་འཕྲུལ་སྣང་གི་
ཚུལ་ཆ་ཚང་བར་སྣང་བརྙན་དུ་བསྐྲུན་པར་སྒྲོ་འདོགས་དང་གཟུགས་འགྱུར་གྱི་
མཚོན་ཐབས་སྤྱོད་པར་གསལ། འོན་ཏེ་སྒྲོ་འདོགས་དང་གཟུགས་འགྱུར་གྱི་
མཚོན་ཐབས་དེ་ནུབ་གླིང་གི་རྩོམ་པ་པོ་ཁོ་ནར་མངའ་བ་ཞིག་གཏན་ནས་མ་
ཡིན་པར་སྤྱི་ཚོགས་རིང་ལུགས་ཀྱི་དུས་རབས་གསར་བའི་རྩོམ་པ་པོ་རྣམས་ཀྱིས་
རང་གི་ གསར་རྩོམ་གྱི་ལག་ལེན་ཁྲོད་དུ་ སྒྲོ་འདོགས་ དང་ གཟུགས་འགྱུར་གྱི་་
མཚོན་སྟངས་དང་ཐབས་ཤེས་ཆེས་ཆེར་སྤེལ་བཞིན་ཡོད་དེ། དཔེར་ན་ཙོན་
ཕུས་བརྩམས་པའི་སྒྲུང་རྩོམ་《 སྡོད་ཁང་ཆུང་ངུ་》ཞེས་པར་གཟུགས་འགྱུར་གྱི་
མཚོན་ཐབས་སྤྱད་དེ་ རིག་ གནས་གསར་བརྗེ་ཞེས་པའི་ དུས་ཁྱད་པར་བའི་ས་
སྐབས་ཀྱི་མི་སྣ་སྣ་ཚོགས་ཀྱི་བསམ་པའི་ངང་ཚུལ་ལ་གཟུགས་འགྱུར་གྱི་ཐབས་སྣ་
ཚོགས་སྤྱད་ནས་སྣང་བརྙན་རིས་སུ་ཐོན་པར་བྲིས་ཏེ་ལོ་བཅུའི་ཟིང་འཁྲུག་་
སྐབས་ཀྱི་ཤེས་ཡོན་ཅན་རྣམས་ལ་ཆབ་སྲིད་ཀྱི་མནར་གཅོད་བཏང་བས་དེ་དག་
གི་བདག་འཛིན་དང་ལ་རྒྱ་ཤོར་བ་དང་ཉམ་ཐག་པའི་གནས་སུ་གྱུར་བའི་གནས་
ཚུལ་མངོན་པར་མཚོན། གསར་རྩོམ་གྱི་སྣང་ཚུལ་གསར་བ་འདི་དག་གིས་ང་
ཚོར་ སྒྲོ་འདོགས་དང་གཟུགས་འགྱུར་གྱི་མཚོན་སྟངས་འདི་སྲོལ་ རྒྱུན་ལས་་་་
ལོགས་ཤིང་རང་བྱུང་གི་རྣམ་པ་ལས་ཀྱང་འདས་པའི་ རང་བྱུང་ཁམས་གཉིས་
པའི་སྒྱུ་རྩལ་གྱི་སྣང་ཁམས་ཤིག་བསྐྲུན། རྩོམ་པ་པོའི་མཛེས་རྟོག་གི་ཚོར་ཤེས་
འཕྲུལ་སྣང་གི་གཟུགས་སུ་བསྒྱུར་ནས་སླར་ངོ་མཚར་བའི་ཕྱི་རོལ་ཡུལ་གྱི་སྣང་
434



ཚུལ་དུ་བསྐྲུན་པའི་སྒྱུ་རྩལ་སྣང་བརྙན་གསར་སྐྲུན་གྱི་མཚོན་ཐབས་ཐུན་མོང་མ་
ཡིན་པ་ཞིག་ཡིན། གཟུགས་འགྱུར་ཞེས་པ་འཇིག་རྟེན་ལས་འདས་པའི་་་་་
དངོས་གཟུགས་ཡ་མཚན་ཞིག་གཏན་ནས་མ་ཡིན་ཏེ། དེ་ཡང་ཤེས་ རྟོག་་་་
རིགས་པའི་སྲོལ་ལྟར་ཡུལ་དུ་ཕྱོགས་པའི་གཟུང་རྣམ་དེ་འཛིན་རྣམ་དུ་གྱུར་བ་
དང་འཛིན་རྣམ་དེའང་ནང་གི་གཟུགས་སུ་སྣང་བ་དང་། ཡིད་བྱེད་ཀྱི་སྐབས་
སུ་རྟོག་ངོར་འཕྲུལ་སྣང་གི་གཟུགས་སྣ་ཚོགས་ཕུགས་བསམ་དང་འཕྲུལ་ཤེས་ཀྱི་
རིག་པའི་འཆར་སྒོ་སྣ་ཚོགས་སྐྱེས་པའི་མཐར་ཕུན་སུམ་ཚོགས་པའི་སྣང་བརྙན་
གསོན་ཉམས་ལྡན་པར་བསྐྲུན་ནས་ཕྱི་དངོས་པོའི་སྣང་ཚུལ་ལྟར་སྣང་དུ་མངོན་
པ་ཞིག་ཡིན།
ལྔ།
རྒྱུན་སྲོལ་ལས་ལོག་པའི་བབ་ཅོལ་སྒྲོ་སྐུར་གྱི་རིགས།
བབ་ཅོལ་སྒྲོ་སྐུར་ནི་གདོད་མ་ནས་སྲོལ་རྒྱུན་ཟློས་གར་ལ་རྒོལ་བའི་དར་
རྒྱུན་ཞིག་ཡིན། དེས་རྒྱུན་སྲོལ་ལས་ལོག་པའི་ངོ་མཚར་བློས་དཔོག་དཀའ་བ་
དང་། སྒྲོ་སྐུར་འཆལ་འདེབས་ སོགས་ཀྱི་མཚོན་ཐབས་ལ་བརྟེན་ནས་ མི་་་
རྣམས་ཀྱི་ནང་སེམས་ཀྱི་སྡུག་བསྔལ་དང་སྐྱོ་སྣང་ནན་གྱིས་བརྗོད་ལ། དེང་
རབས་ཀྱི་རྩོམ་པ་པོ་རྣམས་ཀྱིས་སྲོལ་རྒྱུན་ལས་ལོག་པའི་བབ་ཅོལ་སྒྲོ་སྐུར་དང་
ཤགས་འདེབས་ཀྱི་མཚོན་ཐབས་སྤྱད་དེ་མི་སྣའི་ངག་སྒོའི་ལབ་བརྗོད་སྙིང་་་
བསྡུས་ཀྱི་སྒོ་ནས་ནང་སེམས་ཀྱི་འགྱུར་བ་མངོན་པར་མཚོན་པས། སྒྱུ་རྩལ་
མཚོན་སྟངས་ཀྱི་འགྲོས་དང་སྤྱི་ལུགས་པའི་རྣམ་གཞག་གི་སྐྱོན་རྣམས་སྤོང་ཅི་
ཐབས་བྱས་ཏེ། སྣང་བརྙན་གྱི་གཅིག་བསྡུས་ཀྱི་ནུས་པ་ཤུགས་དྲག་ཏུ་མངོན་
ཐུབ་པར་བཅུག་པ། རྒྱའི་དེང་རབས་ཀྱི་སྒྲུང་རྩོམ་འབྲི་མཁན་ཁྲོའུ་ལེང་གིས་
བབ་ རྩོལ་སྒྲོ་སྐུར་གྱི་མཚོན་ཐབས་ལ་བརྟེན་ནས་《 སྒྲིག་སྦྱོར་གྱི་མི་》ཞེས་པའི་
སྒྲུང་རྩོམ་བརྩམས་པ་སྲོལ་རྒྱུན་ལས་ལོག་པའི་སྒྲོ་སྐུར་ཤགས་འདེབས་ཀྱི་སྒྱུ་རྩལ་
435



མཚོན་ཐབས་སྤྱད་དེ་ གཏམ་རྒྱུད་ངོ་མཚར་ཞིང་ཡིད་ལས་འདས་པ་ཞིག་ སྟེ།
ཞིང་པ་ཝང་རྩྭ་ཕུས་དང་ཧྲི་ཀྲང་གཞོན་པ་ལུ་ཧོ་གཉིས་ཕལ་ཆེར་དུས་མཉམ་དུ་
འདས་སོང་བ། ཝང་ལགས་ཀྱི་ནད་གཙོ་བོ་ཕྱིའི་ནང་་ཡིན་པ། ཝུ་ལགས་ཀྱི་
ནད་ཀླད་དབང་གི་ནད་ཡིན། འོན་ཏེ་གཉི་གའི་ནད་ནི་ཡ་ང་བའི་འབྲས་སྐྲུན་
རེད ཞིང་ཆེན་སྨན་ཁང་གི་སློབ་དཔོན་ཕྲང་ལགས་ཀྱིས་སྤོབས་པ་ཆེན་པོའི་
སྒོ་ནས་ཝང་ལགས་ཀྱི་ཀླད་ཞོ་བཟང་པོ་ཝུ་ལགས་ཀྱི་ཀླད་ཁོག་ཏུ་སྤོས་ཏེ། ཁོ་
བོའི་ཀླད་དབང་གི་ནད་ལེགས་པར་བཅོས་ཐུབ། ཐེངས་དེའི་ཚོད་ལྟ་ སྟེས་
དབང་གིས་བདེ་ལེགས་སུ་འགྲུབ་སོང་བ། སློབ་དཔོན་ ཕུང་གིས་ཚེ་སྲོག་
གསར་དུ་རྙེད་པའི་སྒྲིག་སྦྱོར་གྱི་མི་འདི་ལ་ཧོད་ཁྲིན་རིན་ཞེས་པའི་མིང་བཏགས།
ཧོད་ཁྲིན་རིན་སྨན་ཁང་ལས་ཕྱིར་ཐོན་ཚེ་ཕྱི་ལུས་ཀྱི་རྣམ་པ་ཧྲི་ཀྲང་གཞོན་པ་ལུ་
ལགས་ཀྱི་བྱད་གཟུགས་ཡིན་ལ། ནང་སེམས་ཞིང་བ་རྒན་པོའི་འདུ་ཤེས་སུ་
གྱུར་བ་དང་སྡོད་ཤག་གྲོང་ཁྱེར་སྲིད་གཞུང་གི་གཞུང་ལས་ཐོག་ཁང་ཆེན་མོ་ཡིན་
ལ་སེམས་ཉིད་ཞིང་བའི་ཁྱིམ་དུ་ཤོར་བས། ཧྲི་ཀྲང་གི་ལྕམ་མོ་ཝང་ཡཱ་ལན་
དང་ལྷན་དུ་མངོན་མཐོའི་དབང་ཐང་དང་ཕུན་སུམ་ཚོགས་པའི་ལོངས་སྤྱོད་ཀྱི་
དཔལ་ལ་རོལ་མི་འདོད་ཅིང་སྐྲ་ལོ་དཀར་པོ་དང་མིག་རྩ་དམར་པོར་གྱུར་བའི་
ཚེ་མཐའ་ འཁྱོལ་ བའི་ གྲོགས་བཟའ་ཟླ་དང་འགྲོགས་ མི་འདོད་དེ། མཐར་
ཝང་ཡ་ལན་དང་ཁྲོ་གོ་གཉིས་ཀྱིས་ཧོད་ཁྲིན་རིན་འཕྲོག་རྩོད་བྱས་པས་ཞིང་ཆེན་
ཁྲིམས་ཁང་ལ་གཏུག་གཤེར་བྱས། ཁྲིམས་དཔོན་གྱིས་ གྱོད་གཞི་དེའི་ རྒྱུས་
ལོན་ཚེ་ཁྲིམས་ཐག་ཇི་ལྟར་གཅོད་པར་ཅི་བྱ་གཏོལ་མེད་དུ་གྱུར། གཏམ་རྒྱུད་
འདིའི་གླེང་གཞིའི་ནང་དུ་རྩོམ་པ་པོས། གཏམ་རྒྱུད་འདི་ནི་སྒྲོ་སྐུར་གྱི་འཆལ་
འདེབས་བྱས་པ་ཐལ་དྲགས་པའི་གཏམ་རྒྱུད་ཅིག་སྟེ་དམིགས་པ་ནི་རྣམ་པ་ངོ་
མཚར་བའི་སྣང་ཚུལ་དེ་དག་གི་རྐྱེན་ལ་བརྟེན་ནས་སྙིང་བོ་བདེན་དོན་གྱི་ཆ་ཅི་
ཙམ་ཟུར་ནས་གྲོལ་འདོད་པར་ངེས་སོ། ། ཞེས་གསུངས་པ་ལྟ་བུ། དེའི་
བདེན་དངོས་ཀྱི་ལན་ལ་ཀློག་མཁན་རྣམས་ཀྱིས་རིག་པས་དཔྱད་དེ་གྲོལ་དགོས་
ཏེ། གལ་སྲིད་ཁྱེད་རང་ཧོད་ཁྲིན་རིན་ཡིན་ན་ཁྱོད་ཀྱིས་སྤྱི་ཚོགས་འདི་ནས་
436



འཚོ་བ་ཇི་ལྟར་སྐྱོང་། གལ་སྲིད་ཧམ་འདོད་ཅན་ཞིག་གི་ཀླད་ཞོ་ལུ་ཧོའི་ཀླད་
ཁོག་ཏུ་སྤོས་ན་ཁོ་བོའི་འདོད་སྲེད་ཀྱི་རང་བཞིན་ཇི་ལྟར་མངོན། གལ་སྲིད་ལུ་
ཧོའི་ཀླད་ཞོ་ཝང་ཅ་ཕུན་གྱི་ཀླད་པར་སྤོས་ན་ང་ཚོའི་སྤྱི་ཚོགས་འདིས་ཁོ་ཁས་
ལེན་ཅི་ཞིག་བྱ། གནད་དོན་དེ་དག་བབ་ཅོལ་དུ་སྒྲོ་སྐུར་འཆལ་འདེབས་ཀྱི་
ཚུལ་དུ་མངོན་ཡོད་ལ། སྤྱིར་འདི་ལས་མི་རྣམས་ལ་བསམ་བློ་གཏིང་ཟབ་ཏུ་
གཏོང་དགོས་པའི་སྐུལ་མ་བཏང་ཡོད།
སྤྱིར་རྩོམ་པ་པོ་རྣམས་ཀྱིས་གསར་རྩོམ་ཀྱི་ཐབས་ཤེས་སྣ་ཚོགས་རྒྱུད་དུ་
ལེན་པའི་སྒོ་ནས་ རང་གི་ གསར་རྩོམ་བྱེད་པའི་བློ་དང་རིག་པ་སྣ་མང་ཕུན་་
ཚོགས་སུ་བཏང་སྟེ། དམིགས་འདུན་གསལ་བའི་སྒོ་ནས་སྔོན་དང་ད་ལྟའི་
གསར་རྩོམ་གྱི་རྣམ་གཞག་སྣ་ཚོགས་ལ་བསྒྱུར་བཅོས་བྱས་ཏེ་སྤྱི་ཚོགས་ རིང་་
ལུགས་ཀྱི་དུས་སྐབས་གསར་བར་མཁས་བརྒྱ་འགྲན་གླེང་དང་མེ་ཏོག་མཉམ་
བཞད་ཅེས་པའི་ཏང་གི་སྤྱིའི་བྱེད་ཕྱོགས་ཀྱི་མཛུབ་ཁྲིད་འོག་སྤྱི་ཚོགས་ རིང་་
ལུགས་ཀྱི་དུས་རབས་གསར་བའི་ རྩོམ་རིག་སྒྱུ་རྩལ་གྱི་ གསར་རྩོམ་དར་རྒྱས་་
གཏོང་བར་དགེ་མཚན་ལྡན་པའི་གསར་རྩོམ་ཐབས་ཤེས་སྣ་ཚོགས་སྡུད་ལེན་
དང་འདོན་སྤེལ་རྒྱ་ཆེར་བྱས་ནས་སྤྱི་ཚོགས་རིང་ལུགས་ཀྱི་རྩོམ་རིག་གསར་རྩོམ་
དང་གསར་རྩོམ་ཐབས་ཤེས་ཀྱི་ལས་དོན་དར་རྒྱས་ཕུན་ཚོགས་སུ་སྤེལ་བར་ཧུར་
བརྩོན་བྱ་དགོས་སོ། །
གསར་རྩོམ་གྱི་ཐབས་ཤེས་སྣ་ཚོགས་ཀྱི་སྙིང་བཅུད་བླངས་ཏེ་རྩོམ་རིག་སྒྱུ་
རྩལ་གྱིས་མི་དམངས་ལ་ཞབས་འདེགས་དང་སྤྱི་ཚོགས་རིང་ལུགས་ལ་ཞབས་
འདེགས་ཞུ་བའི་བྱེད་ཕྱོགས་ལ་བརྟེན་ནས་གསར་རྩོམ་གྱི་མཚོན་ཐབས་དང་
རྣམ་གཞག་ཡོད་དོ་ཅོག་ལ་བླང་དོར་དང་གདེང་འཇོག་བྱེད་པར་བརྟེན་ནས་
དུས་རབས་གསར་བའི་རྩོམ་རིག་གསར་རྩོམ་གྱི་ལས་དོན་གོང་ནས་གོང་དུ་སྤེལ་
དགོས། སྒྱུ་རྩལ་པ་རྣམས་ཀྱིས་རང་གི་སྐྱེས་སྟོབས་ཀྱི་ཤེས་རབ་དང་སྦྱངས་
སྟོབས་ཀྱི་ཡོན་ཏན་ལ་བརྟེན་ནས་གསར་རྩོམ་བྱེད་པའི་ལག་ལེན་ལས་ཐོན་པའི་
དྲང་ལྡོག་ཕྱོགས་གཉིས་ཀའི་ཐད་ཀྱི་སྤྱི་ཚོགས་འཐབ་རྩོད་དང་སྒྱུ་རྩལ་གྱི་བསམ་
437



པའི་དར་རྒྱུན་དང་གསར་རྩོམ་གྱི་ཉམས་མྱོང་དངོས་བཅས་ཀྱི་སྙིང་བཅུད་་་
བླངས་པ་ལས་གསར་རྩོམ་གྱི་ཐབས་ཤེས་གསར་རྙིང་ཚང་མ་བྱུང་བ་ཡིན། །
ཇི་སྐད་དུ་ཧྥ་རན་སེའི་རྩོམ་རིག་པ་ཡིའུ་གོ་ཡིས་རང་དབང་ཤིན་ཏུ་ཆེ་
བའི་གསར་རྩོམ་གྱི་ལུགས་ལ་མཚོན་བྱེད་ཀྱི་ཐབས་དང་རྣམ་པ་སྣ་ཚོགས་པར་
མཆིས་ཏེ། གསར་རྩོམ་གྱི་ཐབས་ཤེས་སྣ་ཚོགས་དང་སྣང་བརྙན་དུ་འགོད་
པའི་བརྗོད་བྱ་རྒྱ་ཆེ་ཞིང་སྣེ་འཛིངས་པ་རྣམས་ལ་སྐྱེས་སྟོབས་ཀྱི་ཤེས་རབ་ཅན་
གྱིས་དེ་དག་ཚང་མ་བདེ་བླག་ཏུ་སྦྱོར་བའི་ཐབས་སུ་སྒྱུར་མཁས་ལ། ཐ་ཤལ་
ཤེས་རྨོངས་པ་ལ་མཚོན་ན་ལག་མགོ་འཁོབ་བྱེད་ཀྱི་རྐྱེན་ངན་དུ་འགྱུར་ངེས་སོ་
ཞེས་གསུངས་པ་ལྟ་བུའོ། །
སྦྱང་བྱའི་དོན་ཚན། །
༡ ཅི་ཞིག་ལ་གསར་རྩོམ་གྱི་ཐབས་ཤེས་ཟེར།
དེ་དང་སྒྱུ་རྩལ་མཚོན་སྟངས་ཀྱི་འབྲེལ་བ་ཅི་
ཡིན།།
༢ དངོས་ཡོད་རིང་ལུགས་ཀྱི་རྩ་བའི་ཁྱད་ཆོས་དང་ལོ་རྒྱུས་བརྒྱུད་རིམ་ཤོད།
༣ རྟོག་པ་འཆར་ཡན་རིང་ལུགས་ལ་དགེ་མཚན་དང་དགེ་མཚན་མ་ཡིན་པ་གཉིས་སུ་དབྱེ་བའི་
རྩ་དོན་དང་ཁྱད་ཆོས་ཅི་ཡིན།
གནའ་དཔེ་རིང་ལུགས་ལ་རྩ་བའི་ཁྱད་ཆོས་ཅི་ཡོད། འབྱུང་འགྱུར་ལ་ཤུགས་རྐྱེན་ཅི་རིགས་
ཐེབས་ངེས།
༥ རང་བྱུང་རིང་ལུགས་ཀྱི་གསར་རྩོམ་ཐབས་ཤེས་ཀྱི་ཁྱད་ཆོས་ཅི།
༦ ཅི་ཞིག་ལ་དེང་རབས་རིང་ལུགས་ཟེར། དེའི་སྒྱུ་རྩལ་ཁྱད་ཆོས་དང་མཛེས་རྟོག་གི་ལྟ་བའི་
ཁྱད་ཆོས་ཅི
སྤྱི་ཚོགས་རིང་ལུགས་དུས་སྐབས་ཀྱི་རྩོམ་རིག་སྒྱུ་རྩལ་གྱི་བྱེད་ཕྱོགས་དང་ཞབས་འདེགས་བྱ་
ཡུལ་སུ་ཡིན།
མཆན་འགྲེལ།
1:《 4 , , # % #i jE
Eq, 72 =
Fe GE H ++ 1 %, IP༧. 62-
438



2布瓦洛:诗的艺术《西方文论选》上卷,上海文艺社 79 年版,P290.
高尔基:论文学》78年人民文学出版社出版,P163.
雨果:《世界文学6年第三期,P101.
439



ས་བཅད་དགུ་བ། རྩོམ་པ་པོ་དང་རྩོམ་
གཤིས་ཀྱི་སྐོར་བཤད་པ།
[ནང་དོན་གནད་བསྡུས] གསར་རྩོམ་གྱི་ཐོག་མའི་ལས་ནི་རྩོམ་པ་
པོས་བླ་ན་མཐོ་བའི་སྒྱུ་རྩལ་གྱི་འོས་འགན་དང་ལོ་རྒྱུས་ཀྱི་ལས་སྐལ་འདི་དང་
ལེན་བྱེད་པའི་ངེས་ཤེས་རྣམ་དག་ཅིག་སྐྱེས་དགོས། རྩོམ་པ་པོས་བསམ་པའི་
འདུ་ཤེས་དང་སྤྱི་ཚོགས་འཚོ་བ། ཆགས་སྡང་གི་སེམས་བྱུང་བཅས་ཀྱི་ཕྱོགས་
ནས་གསར་རྩོམ་གྱི་བརྗོད་དོན་ལ་ཉམས་ལེན་དང་བསམ་གཞིགས་བྱས་ཏེ་སྒྱུ་
རྩལ་གསར་སྐྲུན་གྱི་རྩོམ་སྲོལ་ལྟར་གསར་རྩོམ་བྱེད་དགོས། ཀློག་པ་པོ་ཐུན་
མོང་གིས་ཀྱང་སྒྱུ་རྩལ་གསར་རྩོམ་གྱི་ཁྱད་ཆོས་ལ་གཞིགས་ནས་རྩོམ་པ་པོའི་ཐུན་
མོང་མ་ཡིན་པའི་རིག་པའི་ངལ་རྩོལ་ལ་བརྩི་བཀུར་དང་རྩོམ་གཤིས་ལ་ཁས་ལེན་
གདེང་འཇོག་དང༌། གསར་རྩོམ་གྱི་རང་དབང་ལ་བརྩི་བཀུར་བྱེད་དགོས།
ལེའུ་དང་པོ། རྩོམ་པ་པོའི་ལོ་རྒྱུས་འོས་འགན་བཤད་པ།
དང་པོ། རྩོམ་པ་པོས་དུས་རབས་ཀྱི་རང་བཞིན་ལྡན་
པའི་བསྟན་བཅོས་ངོ་གནོང་མི་དགོས་པ་
གསར་རྩོམ་བྱེད་དགོས།
གཅིག
རྩོམ་པ་པོར་བསམ་རྟོགས་ཀྱི་རིག་པའི་སྦྱངས་སྟོབས་
ཚད་ལྡན་ཞིག་མངའ་དགོས།
440



རྩོམ་རིག་ལོ་རྒྱུས་ སྟེང་གི་སྔོན་བྱུང་གི་སྙན་ངག་པ་དང༌། སྒྲུང་རྩོམ་
མཁན་དང་། ལྷུག་རྩོམ་པ་དང༌། ཟློས་གར་འཁྲབ་གཞུང་རྩོམ་མཁན་་་་་
རྣམས་ལ་རྣམ་དཔྱོད་ནམ་མཁའ་ལས་རྒྱ་ཆེ་བ་ཡོད་པ་མ་ཟད། ཁོང་རྣམས་
ཀྱིས་རྒྱལ་ཁབ་དང་མི་དམངས་ཀྱི་ཕྱིས་འབྱུང་གི་དོན་ལ་སེམས་ཁུར་བྱེད་པ་དང་
བརྩེ་དུང་ཟབ་མོའི་སྟོབས་ཀྱིས་ཚིག་དོན་གཉིས་ཀའི་ཉམས་ཐོན་པའི་བསྟན་
བཅོས་བརྗོད་ཀྱིས་མི་ལངས་པ་བརྩམས་དང་རྩོམ་བཞིན་ཡོད།
རྩོམ་རིག་སྒྱུ་རྩལ་ནི་རྒྱལ་འབངས་ཡོངས་ཀྱི་བློ་དང་རིག་པའི་རྩལ་ལས་
འཕྲོས་པའི་རྣམ་རིག་གི་འོད་སྣང་ཞིག་ཡིན་ལ་རྒྱལ་ཁབ་དང་མི་རིགས་ཀྱི་བསམ་
པ་སྔོན་ཐོན་དང་མདུན་དུ་སྐྱོད་པར་སྐུལ་བའི་ལམ་སྟོན་གྱི་སྒྲོན་མེའང་ཡིན།
སྤྱི་ཚོགས་རིང་ལུགས་ཀྱི་བསམ་པའི་ཤེས་རིག་འཛུགས་སྐྲུན་བྱེད་པར་རྩོམ་རིག་
སྒྱུ་རྩལ་གྱིས་བསམ་བློ་ གསར་བ་དང་ལྟ་བ་གསར་བའི་བག་ཆགས་ཟབ་ཅིང་
བཟློག་ཏུ་མེད་པ་འཇོག་ཐུབ་པ་ཡིན། དེར་བརྟེན་རྩོམ་པ་པོའི་ལོ་རྒྱུས་ལས་
བྱུང་བའི་ལས་སྐལ་ནི་ཧ་ཅང་རླབས་ཆེ་ཞིང་གཟི་བརྗིད་ལྡན་པ་ཞིག་ཡིན་པས་
དུས་རབས་གསར་བའི་དགོས་མཁོ་དང་མཐུན་པའི་ལས་འགན་འགྲུབ་ཆེད་མུ་
མཐུད་དུ་བསམ་བློ་དང་རིག་པའི་སྦྱོང་བརྡར་ལ་བརྩོན་འགྲུས་ཀྱི་གོ་ཆ་བཙན་པོ་
ལྷུར་ལེན་པ་དང་སྒོས་སུ་སྤྱི་ཚོགས་ཀྱི་ལག་ལེན་དངོས་ལ་ཞུགས་ཏེ་སྤྱི་ཚོགས་ཀྱི་
ལམ་ལུགས་གསར་རྙིང་བརྗེ་སྤོར་དང་ལྟ་བ་དང་བསམ་བློ་གསར་རྙིང་གི་རྩོད་
གླེང་དང་འཐབ་རྩོད་ཀྱི་གཡུལ་ངོར་ཞུགས་ནས་རྗེས་ལུས་དང་ནོར་འཁྲུལ་དང་
རུལ་སུངས་བཅས་ཀྱི་བསམ་བློ་དང་ལྟ་བ་རྙིང་བར་མཚང་འབྱིན་དགག་རྒྱག་
ཡོད་པའི་གསར་བརྗེའི་འཐབ་འཛིང་བ་དང་རིག་པའི་དཔའ་བོའི་གོ་ཆ་ལྷུར་
ལེན་བྱེད་ཕོད་དགོས། རང་རྟོགས་ཀྱི་སྒོ་ནས་བསམ་བློ་དང་རིག་པའི་སྦྱོང་བ་
གནད་དུ་བཟུང་ནས་འབྱོར་ལྡན་གྲལ་རིམ་གྱི་སྒྱུ་རྩལ་བསམ་བློ་དང་མཛེས་རྟོག་
གི་འདོད་མོས་དང་ལྟ་བ་བཅས་ཀྱི་ངོ་བོ་ལ་རྣམ་པར་དཔྱད་དེ་བླང་དོར་གྱི་དབྱེ་
འབྱེད་དང་ལེགས་ལེན་ཉེས་འདོར་བྱེད་པ་དང་། དུས་རབས་གསར་བའི་
རྗེས་ཟིན་པ་དང་རང་གི་སྒྱུ་རྩལ་གྱི་དམིགས་འདུན་དེ་ཀྲུང་ཧྭ་སྤྱི་དང་ནང་སྒོས་
441



སུ་ བོད་གངས་ཅན་ལྗོངས་འདི་དར་རྒྱས་གཏོང་བའི་ལོ་རྒྱུས་ཀྱི་ལས་འགུལ་་
རླབས་པོ་ཆེའི་ཁྲོད་དུ་གཅིག་གྱུར་དུ་སྤེལ་དགོས།
མར་ཁེ་སི་རིང་ལུགས་ཀྱི་འཇིག་རྟེན་ལྟ་ཚུལ་རྐང་ཚུགས་པ་དང་བླ་ན་མཐོ་
བའི་བསམ་སྦྱོར་ལྡན་ན་མི་རིགས་ཀྱི་ལ་རྒྱ་དང་འགན་སེམས་ཤུགས་དྲག་ཏུ་སྐྱེས་
པ་དང་དངོས་ཡོད་འཚོ་བའི་ཁྲོད་ཀྱི་མི་ཡོད་དོ་ཅོག་གི་སེམས་ཁམས་ཡང་དག་
ཏུ་རྟོགས་ཐུབ་པ་དང༌། བསྔགས་བརྗོད་དང་མཚང་འབྱིན་བྱེད་པའི་ཐབས་
ཀྱིས་དབྱེ་བ་རྣམ་ པར་འབྱེད་མཁས་ཤིང་། དངོས་ཡོད་ཀྱི་སྣང་ཚུལ་དང་་
མཚོན་བྱེད་ཀྱི་ཐབས་བཅས་ལ་མཐོང་ཆེན་བྱས་པ་ལས་བསམ་བློའི་རིན་ཐང་ལ་
སྣང་མེད་བྱེད་པའི་གསར་རྩོམ་གྱི་ཕྱོགས་ལྷུང་ངན་པ་སེལ་ཐབས་བྱེད་དགོས།
གཉིས། རྩོམ་པ་པོའི་རིག་པའི་ངལ་རྩོལ་ལ་
བརྩི་བཀུར་བྱེད་དགོས།
རྩོམ་པ་པོའི་གསར་རྩོམ་གྱི་ལས་ཀ་ནི་རིག་པའི་རྩོལ་བ་ཐུན་མོང་མ་ཡིན་
པ་ཞིག་དང་བསམ་སྦྱོར་གྱི་ཁྱད་ཆོས་རྣམ་པར་ མངོན་ པའི་ གསར་ སྐྲུན་ རང་་
བཞིན་གྱི་ངལ་རྩོལ་ཞིག་ཡིན། དེར་བརྟེན་རྩོམ་ པ་པོའི་གསར་ སྐྲུན་རང་་་་
བཞིན་གྱི་རིག་པའི་སྟོབས་གང་ལེགས་སུ་འདོན་པར་རྩོམ་རིག་བསྟན་བཅོས་ཀྱི་
བརྗོད་བྱའི་དོན་གྱི་སྟེང་ནས་མི་རྣམས་ལ་བློ་སྒོ་གསར་བ་འབྱེད་པ་དང་རྣམ་
པའི་སྟེང་ནས་ཐུན་མོང་མ་ཡིན་པའི་སྒྱུ་རྩལ་གྱི་ཉམས་གསར་དུ་ཐོན་པའི་བསྟན་
བཅོས་བརྩམས་ཏེ་རྒྱ་ཆེའི་ཀློག་པ་པོ་རྣམས་ལ་ཡིད་ཀྱི་ཟས་མཆོག་འཛད་དུ་མེད་
པ་ཞིག་སྩོལ་དགོས་པའི་ཁར། རྩོམ་རིག་གསར་རྩོམ་གྱི་སྣང་བརྙན་སྐྲུན་
སྟངས་ལ་སྐྱེ་དགུ་ཞལ་གཅིག་གི་རྣམ་པའི་རྩོམ་སྟངས་ཐ་ཤལ་བ་དེ་འགོག་ཅིང་
སྤོང་དགོས་སོ། །
སྤྱི་ཚོགས་རིང་ལུགས་ཀྱི་བྱེད་ཕྱོགས་རྒྱུན་འཁྱོངས་བྱས་ཏེ་གསར་རྩོམ་གྱི་
442



རང་དབང་ལ་བརྩི་སྲུང་བྱེད་དགོས། བརྗོད་སྙིང་གཏན་འཁེལ་དང་བརྗོད་
བྱ་འདེམས་ལེན། སྒྱུ་རྩལ་མཚོན་སྟངས་ཀྱི་རྣམ་པ་གང་ལ་བརྟེན་པ་སོགས་ཀྱི་
ཐད་ལ་རྩོམ་པ་པོ་རང་ལ་རང་དབང་དགོས་པ་དང་རང་གིས་སྤོབས་པ་ཆེན་
པོས་གསར་གཏོད་ཀྱི་སྒོ་ནས་བརྗོད་བྱའི་དོན་དང་མཚོན་བྱེད་རྣམ་པ་བསྟན་
བཅོས་སུ་མཚམས་སྦྱོར་དང་གསར་སྐྲུན་བྱེད་མཁས་པར་བྱེད་དགོས། གསར་
རྩོམ་ལ་རང་དབང་དགོས་ལ་རང་དབང་ཐམས་ཅད་ལྟོས་བཅས་དང་ཆ་རྐྱེན་
ཡོད་པ་ཞིག་ཡིན་ཏེ་འཇིག་རྟེན་ན་ཆ་རྐྱེན་ལ་མ་བལྟས་པའི་ལྷན་སྐྱེས་ཀྱི་རང་
དབང་ཞིག་མེད་དེ། སྤྱི་ཚོགས་རིང་ལུགས་ཀྱི་རྩོམ་རིག་གསར་རྩོམ་གྱི་རང་
དབང་ལ་སྤྱི་ཚོགས་ རིང་ལུགས་ཀྱི་རྩོམ་རིག་བྱེད་ཕྱོགས་རྒྱུན་འཁྱོངས་བྱེད་་་་
དགོས་པ་ནི་དེའི་རྩ་བའི་ཆ་རྐྱེན་ཡིན་ལ། དེ་ཡང་རྩོམ་རིག་འཕེལ་རྒྱས་ཀྱི་
ཆོས་ཉིད་དང་མཐུན་པར་བརྩིས་ན་གསར་རྩོམ་གྱི་རང་དབང་ཆེན་པོ་ཡོད་ཐུབ།
གཉིས་པ། རྩོམ་པ་པོས་མི་གཤིས་ཀྱི་རང་
བཞིན་ལ་རྒྱུས་ལོན་བྱེད་དགོས།
གཅིག
འཇིག་རྟེན་འཚོ་བའི་མི་སྣ་སྣ་ཚོགས་ལ་
བརྟག་དཔྱད་བྱེད་དགོས།
མི་གཤིས་ཀྱི་རང་བཞིན་ལ་རྒྱུས་ལོན་བྱེད་དགོས་པ་ནི་རྩོམ་པ་པོའི་སྒྱུ་རྩལ་
གསར་སྐྲུན་གྱི་འོས་འགན་བླ་ན་མེད་པ་ཞིག་སྟེ། མི་ནི་ངོ་མར་འགལ་འདུ་
ཡོངས་འདུས་ཀྱི་ཧ་ཅང་རྙོག་འཛིངས་ རང་བཞིན་ཅན་དང་ངོ་མཚར་ཞིང་
དཔག་དཀའ་བའི་སྲོག་ཆགས་ཁྱད་པར་བ་ཞིག་ཡིན་ཏེ། མིའི་རང་གཤིས་ནི་
ཧ་ཅང་རྟོགས་དཀའ་ནའང་རྟོགས་འདོད་ཆེ་བའི་བསླུ་བྲིད་ཀྱི་སྤྲོ་ནུས་ཅན་གྱི་
དཔེ་དེབ་ཡ་མཚན་པ་ཞིག་ཀྱང་ཡིན། མི་རྣམས་ཀྱིས་རྩོམ་རིག་ལའང་མི་་
443



གཤིས་ཀྱི་རིག་པ་ཞེས་བརྗོད་པའི་རྒྱུ་མཚན་ནི་དེ་ཡིན་པར་གསལ། མི་གཤིས་
ལ་ཕྱོགས་ཡོངས་ནས་ཞིབ་འཇུག་བྱས་ཏེ། དངོས་ཐོག་བདེན་འཚོལ་གྱིས་མི་
གཤིས་ཀྱི་སྤྱི་ཚོགས་རང་བཞིན་དང་རང་བྱུང་གི་རང་བཞིན་ལ་བརྟགས་ཤིང་
དཔྱད་དེ་རྟོགས་པ་རྣལ་མ་རྙེད་པར་བརྩོན་པ་ནི་རྩོམ་པ་པོ་རྣམས་ཀྱི་མདུན་དུ་
ལྷགས་པའི་འོས་འགན་ཉིད་དོ། ། །
མི་གཤིས་ལ་ རྟོགས་པ་རྙེད་ཆེད་རྩོམ་པ་པོ་རྣམས་སྤྱི་ཚོགས་འཚོ་བར་
ཞུགས་ནས་ཉམས་ལེན་བྱ་དགོས་ཏེ། སྤྱི་ཚོགས་འཚོ་བ་ནི་ གསར་རྩོམ་གྱི་་
བརྗོད་ བྱ་ དང་ རྗོད་ བྱེད་ ཀྱི་ འབྱུང༌ ཁུངས་ སམ་ གན་ མཛོད་ དངོས་ ཡིན།
དཔེར་ན། ས་བོན་ལས་ཐོག་མར་མྱུ་གུ་འབུས་པ་དང་བར་དུ་མེ་ཏོག་བཞད་
པ། མཐར་འབྲས་བུ་སྨིན་པ་ལྟར་རྨང་གཞི་ས་ཞིང་ལ་བརྟེན་དགོས་པ་ཆོས་
ཉིད་དོ། །སྤྱི་ཚོགས་འཚོ་བར་ཟབ་ཞུགས་ཀྱིས་མི་དམངས་ཀྱི་འཚོ་བ་དང་འདུ་
ཤེས། བདེ་སྡུག་དང༌། དགའ་སྐྱོ་ལ་སོགས་པ་ཉམས་སུ་མྱངས་ཏེ་ཉམས་
རྟོགས་རྣལ་མ་སྐྱེས་ཤིང་དེ་ལ་ནང་བྱན་ཆུད་ཐུབ་པར་བྱ་རྒྱུ་ནི་གསར་རྩོམ་ལ་
འཇུག་པའི་ཕུན་སུམ་ཚོགས་པའི་རྒྱུ་ཡིན། མི་དམངང ས་ལ་སྒྱུ་རྩལ་གྱི་དགོས་
འདོད་ཆེ་ལ་སྒྱུ་རྩལ་རང་ལ་དེ་བས་ཀྱང་མི་དམངས་ཀྱི་དགོས་པ་ཆེ་སྟེ། མི་
དམངས་ཀྱི་འཚོ་བ་དངོས་ལས་བརྗོད་བྱའི་རྒྱུ་ཕུན་སུམ་ཚོགས་པར་སྡུད་ལེན་
བྱས་པའི་རྨང་གཞིའི་སྟེང་ནས་བླང་དོར་གྱི་དབྱེ་འབྱེད་དང་བརྗོད་སྙིང་དང་
བྱུང་རིམ་གྱི་སྙིང་བཅུད་གཅིག་བསྡུས་སུ་བཀོད་སྒྲིག་བྱས་ནས་མཚོན་བྱེད་ངག་
ལམ་དུ་སྤེལ་བར་ཉམས་དང་འགྱུར་བ་གཟུགས་རིས་སུ་སྒྱུར་བའི་སྒྱུ་རྩལ་སྣང་
བརྙན་གསར་སྐྲུན་བྱ་དགོས། མི་དམངས་ཀྱི་ལོ་རྒྱུས་གསར་སྐྲུན་བྱས་པའི་
བརྩོན་འགྲུས་ཀྱི་སྙིང་སྟོབས་ལ་བརྟེན་ནས་རང་གི་རིག་སྟོབས་སྐྱེད་སྦྱོང་བྱེད་
དགོས་པ་ནི་སྤྱི་ཚོགས་རིང་ལུགས་ཀྱི་རྩོམ་རིག་སྒྱུ་རྩལ་གྱི་ལས་དོན་དར་རྒྱས་
ཕུན་ཚོགས་སུ་སྤེལ་བའི་དགོས་པ་དང་བགྲོད་ལམ་དངོས་ཡིན།
སྤྱིར་བརྗོད་བྱའི་མི་དང་དོན་རྣམས་རང་མཚན་བྱེ་བྲག་པའི་ཚུལ་དུ་མ་
ཐོན་ན་བསྟན་བཅོས་རྩོམ་པའི་ཐབས་ཟད་པར་སྨོས་མ་དགོས། དེ་ལ་ཧྥ་རན་
444



སིའི་རྩོམ་རིག་པ་སྙན་གྲགས་ཅན་ཧྥུ་རུའུ་པཱད་ཀྱིས། ཆེས་ཕྲ་ཆུང་བའི་དངོས་
པོ་ཞིག་ལ་མཚོན་ན་ང་ཚོས་ད་རུང་མ་རྟོགས་པའི་ཆ་ཡོད་དེ། དེ་ང་ཚོས་སྔོག་
འདོན་བྱེད་ཐུབ་དགོས་ཏེ། མེ་ཕུང་ཞིག་དང་ཐང་དཀྱིལ་གྱི་སྡོང་བོ་ཞིག་རིས་
འབྲི་བྱེད་ཚེ། ང་ཚོའི་མདུན་གྱི་མེ་ཕུང་དང་སྡོང་བོ་འདི་དག་ལས་སྡོང་བོ་
གཞན་དང་མེ་ཕུང་གཞན་དང་མི་མཐུན་པའི་ཁྱད་ཆོས་ཁྱད་པར་པའི་རྟགས་
དང་མཚན་མ་འགའ་མཐོང་ཐུབ་པའི་བར་དུ་དེ་དག་ལ་བློ་རྩེ་གཅིག་ཏུ་ཕྱོགས་
ཏེ་རྟོག་དགོས་(2ཞེས་བསྟན་པ་ལྟ་བུ། དྷུ་རུའུ་པཱད་ཀྱིས་མོ་པོ་སང་ལའང་
ཚུལ་དེ་བཞིན་དུ་འཚོ་བ་དངོས་ལ་ལྟ་བརྟག་གཟབ་ཅིང་ནན་པོར་བྱེད་དུ་བཅུག་
སྟེ། ཁོང་གིས་མོ་པོ་སང་ལ། ཚོང་ཁང་ནང་གི་འགྲུལ་བ་ཞིག་རིས་འབྲི་བྱེད་
དུ་བཅུག་སྟེ། མི་དེའི་ རང་གཤིས་མཚོན་པའི་ཕྱིའི་བྱད་གཟུགས་ཀྱི་ཉམས་
དང་ཚུལ། ནང་སེམས་ཀྱི་གཤིས་རྒྱུད་ཡོངས་སུ་བྲིས་ཏེ་མི་དེ་ལ་གཞན་དང་མི་
མཐུན་པའི་རང་མཚན་གྱི་ཁྱད་ཆོས་མངའ་བ་ཀུན་ཀྱི་མཐོང་ལམ་དུ་མངོན་དུ་
བཅུག་པ་ལྟ་བུ་དང༌། རྗེས་སུའང་སྤུ་རུའུ་པཱད་ཀྱིས་མོ་པོ་སང་མུ་མཐུད་དུ་རྟ་
ཟམ་དུ་ཁྲིད་ནས་རྟ་སྣ་ཚོགས་ལ་ལྟ་བརྟག་ཕྲ་ཞིབ་བྱེད་དུ་བཅུག་ཐོག ཚིག་
རྐང་གཅིག་གིས་རྟ་གཅིག་གམ་དེའི་སྔ་ཕྱིའི་རྟ་ལྔ་བཅུ་ལྷག་གི་ཁྱད་པར་དང་
དབྱེ་བ་གསལ་བར་འབྱེད་ཐུབ་པར་རིས་འབྲི་བྱེད་དུ་བཅུག དེ་བཞིན་དུ་
ནན་ཏན་གྱིས་སྦྱངས་པའི་མཐར་འཛམ་བུ་གླིང་ན་མཚན་སྙན་གྲགས་ཆེ་བའི་
སྒྲུང་རྩོམ་འབྲི་བའི་མཁན་པོར་གྱུར། །
གཉིས།
ཆགས་སྡང་གི་སེམས་སྐྱེས་སུ་འཇུག་དགོས་པ།
འཇིག་རྟེན་གྱི་བྱ་བ་ཐམས་ ཅད་ཆགས་སྡང་གི་སེམས་ ཀྱིས་མ་སྐུལ་མ་
བསླངས་པ་གཅིག་ཀྱང་ཡོད་མི་སྲིད་དེ། རྩོམ་པ་པོ་རྣམས་དེ་ལས་མ་འདས་
པར་སྤྱི་ཚོགས་འཚོ་བའི་ཉམས་མྱོང་ལས་བསླངས་པའི་ཆགས་སྡང་གི་སེམས་ནི་
445



གསར་རྩོམ་ལ་འཇུག་པའི་ཐོག་མའི་རྩོལ་ཤུགས་དང་དངོས་རྒྱུ་ཡིན། བརྗོད་
བྱ་འཚོ་བའི་ སྣང་ཚུལ་སྣ་ཚོགས་ ཀྱི་མི་སྣའི་ལོ་རྒྱུས་ད་ང་དོན་གྱི་བྱུང་བ་ལས་
ཆགས་པ་དང་སྡང་བའི་བསམ་ཚུལ་སྣ་ཚོགས་སྐྱེ་བར་བསླངས་ཏེ་ལ་ལ་ནི་གཅེས་
ཤིང་དགའ་བ་དང་ལ་ལ་ནི་སྡུག་ཅིང་སྐྱོ་བའི་སྣང་ཚུལ་མཐའ་དག་རྩོམ་པ་པོའི་
ཡིད་ཀྱི་ཆགས་སྡང་གི་མེ་ལོང་དུ་སྣང་ཞིང་བཟུང་སྟེ་སླར་མངོན་པར་མཚོན་པ་
ལས་མ་འདས་ཏེ།: རྗེ་བཙུན་མི་ལ་རས་པའི་རྣམ་ཐར་དུ་རས་ཆུང་པས་ཞུས་
པའི་ལན་ལ་མི་ལ་རང་གིས། དེ་རྣམས་རྒྱས་པར་བཤད་ན། ལ་ལ་ནི་ངུ་བྲོ།
ལ་ལ་ནི་དགོད་བྲོ་བའི་རྒྱུ་མཚན་མང་པོ་ཡོད་དེ། ང ཤད་རུང་དོན་ཆུང་བས་
མི་རྒན་སོས་དལ་དུ་ཉལ་དུ་ཆུག་ཅེས་གསུངས་པ་ལྟ་ངུ་དང་ཡོངས་སུ་མཚུངས་
པའོ། །རྩོམ་པ་པོ་རྣམས་རྗེ་བཙུན་མི་ལ་རས་པ་ལྟར་ཐོག་མར་འཇིག་རྟེན་འཚོ་
བའི་བདེ་སྡུག་དང་དགའ་སྐྱོ། མོས་འདུན་དང་ཕུགས་བསམ་སོགས་དངོས་
སུ་མྱངས་པའི་ཉམས་མྱོང་གི་རྟོགས་པ་རྙེད་དགོས། འཚོ་བའི་ཉམས་མྱོང་
ལས་བྱུང་བའི་ཆགས་པ་དང་སྡང་བའི་སེམས་ཤུགས་དྲག་པོ་དེ་གསར་རྩོམ་ལ་
འཇུག་པའི་ཀུན་སློང་གི་རྩ་བའི་སེམས་ཤུགས་ཡིན་པར་བསྙོན་དུ་མེད་དོ། །
མདོར་ན་འཚོ་བའི་ཉམས་མྱོང་འཚོལ་སྡུད་བྱེད་པར་ཆགས་པ་དང་སྡང་
བའི་སེམས་ཀྱིས་རྣམ་པར་མ་བསླངས་ན་ཉམས་མྱོང་འཚོལ་སྡུད་བྱེད་པའང་ཕྱི་
ཚུལ་ཙམ་དུ་ལུས་པ་ལས་སྙིང་པོ་ལེན་མི་ཐུབ་པའོ། ། འཚོ་བའི་ཉམས་མྱོང་གི་
ལག་ལེན་དངོས་མ་བརྒྱུད་ན་ཆགས་སྡང་རྣལ་མའི་སེམས་སྐྱེས་མི་ཐུབ་སྟེ། སྤྱི་
ཚོགས་འཚོ་བ་ནི་བྱ་བ་ཐ་དད་དང་ལམ་ལུགས་ཐ་དད། ལྟ་བ་དང་བསམ་
པའང་ཐ་དད་དུ་གནས་ལ། གྲལ་རིམ་སྣ་ཚོགས་དང་། ཚོགས་པ་སྣ་ཚོགས།
གྲུབ་མཐའ་སྣ་ཚོགས་བཅས་ཀྱི་འགལ་རྐྱེན་སྣ་ཚོགས་འདུས་པའི་འགལ་བ་ཆེན་
པོ་ཞིག་ཏུ་གྲུབ་ལ། མི་རྣམས་འགལ་བ་སྣ་ཚོགས་ཀྱི་འབྲེལ་བའི་སྤྱི་ཚོགས་ཀྱི་
དབང་དུ་འགྲོ་བཞིན་འཚོ་ཞིང་གནས་པས་ཕན་ཚུན་བར་ལ་དགྲ་གཉེན་དང་
བདག་གཞན་སོགས་ཀྱི་སྤྱི་ཚོགས་རང་བཞིན་གྱི་དབྱེ་བ་རྣམ་པར་འབྱེད་པ་མ་
ཟད། དེ་ཡང་དགྲ་ལ་སྡང་བ་དང་གཉེན་ལ་བྱམས་པ། རང་ལ་གཅེས་པ་
446



དང་གཞན་ལ་ཆགས་པའམ་སྣང་བ་ལ་སོགས་པའི་སེམས་བྱུང་དང་ལྟ་བ་སྣ་
ཚོགས་འབྱུང་སྟེ། སྤྱི་ཚོགས་འཚོ་བའི་འབྲེལ་བ་སྣ་ཚོགས་ཀྱི་ཁྱད་པར་གྱིས་མི་
རྣམས་ལས་ལ་ལ་བདེ་སྐྱིད་དུ་བཀོད་པ་དང་ལ་ལ་སྡུག་བསྔལ་དུ་བཀོད་པའི་
སྣང་ཚུལ་མི་འདྲ་བས་མི་རྣམས་ལ་ཚོར་བའང་བདེ་སྡུག་བཏང་སྙོམས་སུ་སྐྱེས་
པས་ཆགས་པ་དང་སྡང་བའི་སེམས་ཀྱང་སྣ་ཚོགས་པར་སྐྱེ། སྤྱི་ཚོགས་འཚོ་བ་
ནི་ཆགས་སྡང་གི་སེམས་བྱུང་སྣ་ཚོགས་སྐྱེ་བའི་འབྱུང་གནས་ཡིན་ལ་རྩོམ་པ་པོ་
རྣམས་ཀྱང་སེམས་བྱུང་དེའི་དབང་དུ་སོང་ནས་ཆགས་པའི་ཡུལ་ལ་བསྟོད་པ་
དང་སྡང་བའི་ཡུལ་ལ་མཚང་འབྱིན་དགག་རྒྱག་བྱེད་དོ། །
ལེའུ་གཉིས་པ། རྩོམ་རིག་བསྟན་བཅོས་
ཀྱི་རྩོམ་གཤིས་བཤད་པ།
དང་པོ།
རྩོམ་གཤིས་ཀྱི་གོ་དོན་དངོས་བཤད་པ།
རྩོམ་པ་པོའི་བསྟན་བཅོས་རབ་དང་རིམ་པའི་ནང་གཤིས་སུ་བདེན་པར་
གྲུབ་ཅིང་ཕྱི་རྣམ་པར་མངོན་པའི་གསར་རྩོམ་གྱི་ཁྱད་ཆོས་ཐུན་མོང་མ་ཡིན་པའི་
རང་གཤིས་ཁྱད་པར་བ་དེ་ལ་རྩོམ་གཤིས་སུ་བརྗོད་དོ། ། །
རྩོམ་གཤིས་ནི་སྤྱི་ཚོགས་དང་དུས་རབས་དང༌། མི་རིགས་རིག་གནས་
དང་། རྩོམ་ལུས་དང་རང་གཤིས་དེ་མིན་མཛེས་རྟོག་གི་ལྟ་བ་ལ་སོགས་པའི་
རྒྱུ་དང་རྐྱེན་སྣ་ཚོགས་ལས་གྲུབ་ པ་ཞིག་སྟེ། རྩོམ་པ་ པོ་ཆེ་གེ་མོའི་བསྟན་་
བཅོས་ཀྱི་བརྗོད་བྱའི་ནང་དོན་དང་མི་སྣའི་སྣང་བརྙན་སྐྲུན་སྟངས་དང་བྱུང་
རིམ་གྱི་བཀོད་པ་དང་སྒྲིག་གཞིའི་རྣམ་པ་དང་སྐད་ཆའི་སྦྱོར་སྟངས་དང་མཛེས་
རྟོག་ལྟ་བ་སོགས་ཀྱི་རྒྱུ་ཕུན་སུམ་ཚོགས་པའི་སྦྱོར་བ་ལས་མངོན་པར་ཐོན་པའི་
མཛེས་རྟོག་གི་རང་གཤིས་ཐུན་མོང་མ་ཡིན་པའི་ཉམས་ལ་བྱའོ། ། དེའང་རྩོམ་
447



པ་པོ་གང་ཡིན་ཚང་མའི་བསྟན་བཅོས་ལ་རྩོམ་གཤིས་ཀྱི་མཚན་ཉིད་མི་འདང་
ངོ༌། རྩོམ་གཤིས་ནི་རྩོམ་པ་པོ་ཕུལ་དུ་བྱུང་བའི་བསྟན་བཅོས་རབས་དང་རིམ་
པའི་གསར་རྩོམ་གྱི་ལག་ལེན་ལས་གྲུབ་པའི་རང་གཤིས་ཐུན་མོང་མ་ཡིན་པའི་
ཁྱད་ཆོས་དང་སྒྱུ་རྩལ་མཚོན་སྟངས་དང་མཛེས་རྟོག་གི་ལྟ་བ་བཅས་སྤྱིའི་ཉམས་
ལ་བྱ་སྟེ། དེའང་རྩོམ་པ་པོའི་ལྟ་སྤྱོད་བསམ་སྦྱོར་སོགས་ཀྱི་རང་གཤིས་ཀྱི་ཁྱད་
ཆོས་ལ་རག་ལས་སོ། ། གལ་སྲིད་དེ་འདྲའི་ཐུན་མོང་མ་ཡིན་པའི་བསམ་བློ་
དང་ལྟ་བའི་རང་གཤིས་ཀྱི་ཁྱད་ཆོས་མ་ལྡན་ན་རྩོམ་གཤིས་ཞེས་པའི་རང་གཤིས་
ཐུན་མོང་མ་ཡིན་པ་ཞིག་མངོན་མི་ནུས་སོ། །རྩོམ་གཤིས་ནི་རང་བཞིན་དུ་གྲུབ་
པ་ཞིག་མ་ཡིན་པར་གསར་རྩོམ་གྱི་ལག་ལེན་ནས་རིམ་བཞིན་གྲུབ་པའི་དུས་ཡུན་
རིང་པོར་དཀའ་སྤྱད་སྡུག་རུས་ཀྱིས་བརྩོན་འགྲུས་བྱས་པའི་ལོ་ རྒྱུས་ཀྱི་རང་
བཞིན་ལྡན་པའི་སྒྱུ་རྩལ་བསམ་བློ་དང་མཛེས་རྟོག་ལྟ་བ་གཅིག་བསྡུས་སུ་གྲུབ་
པའི་སྒྱུ་རྩལ་བསྟན་བཅོས་ཀྱི་རང་གཤིས་ཐུན་མོང་མ་ཡིན་པ་ཞིག་ཡིན།
གཉིས་པ།
རྩོམ་གཤིས་ཀྱི་རྣམ་པའི་རིགས་བཤད་པ།
རྩོམ་གཤིས་ནི་ཕྱོགས་སྤྱི་ལ་ཁྱབ་པའི་རང་བཞིན་ཅན་ཞིག་སྟེ། རྩོམ་
གཤིས་ཀྱི་རྣམ་པའི་རིགས་ལ་རྒྱུད་རིམ་སྨྲ་བའི་རིག་པ་ལྟར་དབྱེ་ན། ཚོགས་
སྤྱིའི་ རང་བཞིན་དང་འགྱུར་རྣམ་གྱི་ རང་བཞིན་དང༌། སྒྲིག་གཞིའི་རང་
བཞིན། དེ་མིན་རིམ་ལྡན་གྱི་རང་བཞིན་དང༌། རྟེན་འབྲེལ་གྱི་རང་བཞིན་
སོགས་ལྟོས་བཅས་སུ་རིགས་ཆེན་པོ་ལྔའི་དྲ་རྒྱའི་ཡན་ལག་ཏུ་དབྱེ། ནུབ་གླིང་
གི་རྩོམ་རིག་གཞུང་ལུགས་སྨྲ་བ་རྣམས་ཀྱིས་ཕལ་ཆེར་ རང་རྟོགས་དང་ རང་་
རྟོགས་མ་ཡིན་པའི་སྒོ་ནས་བརྒྱུད་རིམ་ཚོགས་སྤྱི་སྨྲ་བའི་གཞུང་ལ་བརྟེན་ནས་
རྩོམ་གཤིས་ཀྱི་རྣམ་པའི་རིགས་སོ་སོའི་དབྱེ་བ་ལ་ལྟོས་བཅས་སུ་རྣམ་གྲངས་མང་
དུ་དབྱེ་ཡོད།
448



སྙན་གཞུང་《མེ་ལོང་མའི་》ལེའུ་དང་པོའི་སྐབས་སུ་ལྷོ་ཕྱོགས་བེ་དབྷ་བའི་
ལུགས་ལྟར་སྙན་ངག་གི་ཐུན་མོང་མ་ཡིན་པའི་ཡོན་ཏན་བཅུ་ཞེས་བསྟན་ལ།
ཡོན་ཏན་བཅུ་བོ་དེ་ལྷོ་བའི་ལུགས་ཀྱི་སྙན་ངག་གི་སྲོག་ཏུ་བཤད་ལ། དེ་ཡང་
ལེའུ་གཉིས་པའི་ཐུན་མོང་གི་རྒྱུན་དང་ཁྱད་པར་ཤིན་ཏུ་ཆེ་སྟེ། དེ་ལ་ཞིབ་ཏུ་
དཔྱད་ན་རྩོམ་རིག་གི་བསྟན་བཅོས་ཧྲིལ་བོ་ག་གེ་མོ་ཞིག་གི་བརྗོད་བྱའི་ནང་
དོན་དང་མཚོན་བྱེད་རྣམ་པའི་ཆ་ཡོངས་ནས་མངོན་པའི་ཁྱད་ཆོས་སམ་རང་
གཤིས་ཀྱི་ཆ་དེ་ལ་རྩོམ་གཤིས་སུ་གོ་དགོས་སོ། ། ལེའུ་གཉིས་པའི་རྒྱན་ཞེས་པ་
གཙོ་བོ་ཚིག་གི་སྦྱོར་སྟངས་དང་མིང་གི་སྡེབ་ལུགས་སོགས་རྒྱན་སྣ་ཚོགས་སྤེལ་
སྟངས་དང་ཚིག་ཉམས་བཏོད་ཚུལ་བཅས་ཚིག་རྒྱན་སྟངས་ཀྱི་རྣམ་གཞག་ཏུ་
ངེས་པས་རྒྱུན་གྱི་བསྟན་བཅོས་སུའང་བརྗོད་ལ། གཅིག་ནི་ཚིག་རྒྱུན་སྤེལ་
སྟངས་ཀྱི་རྣམ་གཞག་ཅིག་ཡིན་པ་དང༌། གཅིག་ནི་བསྟན་བཅོས་ཧྲིལ་བོ་ཞིག་
གི་སྤྱི་ཡོངས་ལས་ཐོན་པའི་ཐུན་མོང་མ་ཡིན་པའི་ཉམས་དང་ཁྱད་ཆོས། ཡོན་
ཏན་བཅས་སོ། ། ཐུན་མོང་མ་ཡིན་པའི་ཡོན་ཏན་ནམ་རྒྱུན་བཅུའི་དཔེ་ལ་
མེ་ལོང་མའི་ལེའུ་དང་པོར། དཔེར་ན་དང་པོ་སྦྱོར་བའི་ཡོན་ཏན་ནི་སྤྱིར་སྲོག་
ཆེན་གྱི་ཡི་གེ་ཤས་ཆེ་བས་སྒྲ་གྲིམ་པར་གྱུར་ཀྱང་ལྷོད་པས་མ་རེག་པའོ། ། ཞེས་
སྦྱོར་བའི་མཚན་ཉིད་དུ་བརྗོད་ལ་འདིའང་གཙོ་བོ་ཚིགས་སུ་བཅད་པའི་ལུས་ལ་
རྒྱུག་ ཆེ་ བས་ སྒྲོ་ རྒྱུན་ གྱི་ ཉམས་ རྩོམ་ ལུས་ ཧྲིལ་ པོ་ ཞིག་ ནས་ སྟོན་ པར་ སྙམ།
གཉིས་པ་རབ་དྭངས་ཀྱི་ཡོན་ཏན་ནི་བརྗོད་བྱ་རྗོད་བྱེད་གཉི་ག་འཇིག་རྟེན་ན་
ཡོངས་སུ་གྲགས་པའི་དོན་ཅན་གཙོ་བོར་སྦྱར་པས་གོ་སླ་བ་ཉིད་ལ་བྱའོ། །
གསུམ་པ་མཉམ་པ་ཉིད་ཀྱི་ཡོན་ཏན་ནི་ངག་གི་སྦྱོར་བ་དེ་ཡི་གེ་འཇམ་རྩུབ་ཤས་
ཆེ་ཆུང་གི་མི་མཉམ་པ་དང་བྲལ་བ་ཡིན་པས་ངག་དེ་ནི་འཇམ་རྩུབ་བར་མ་ཞེས་
བྱ་སྟེ། ཚིགས་བཅད་གང་ལ་འཇམ་རྩུབ་གང་རུང་གི་ཕྱོགས་སུ་མ་ལྷུང་བའི་
བར་མའི་ ཡི་གེ་ བཀོད་པའི་སྐྱེ་གནས་ ཅན་ནོ་ཞེས་བྱ་བ་སྟེ། འདི་གཙོ་བོ་་
ཚིགས་བཅད་ལ་སྨྲས་པ་དང་ཡི་གེ་འཇམ་རྩུབ་ཀྱི་སྡེབ་སྦྱོར་ཆ་མཉམ་པ་ཞིག་
ཐོན་དགོས་པར་འདོད་པར་སེམས། བཞི་བ་སྙན་པའི་ཡོན་ཏན་ནི་སྙན་པ་
449



ཉམས་ལྡན་ཞེས་པའི་ཚིག་དང་དོན་ལ་ཡིད་དུ་འོང་ཞིང་རྣ་བར་སྙན་པའི་ཉམས་
དང་ལྡན་པ་ཞིག་ལ་བྱ་སྟེ། ཉམས་ཞེས་པ་རྗོད་བྱེད་ཀྱི་ཚིག་དང་བརྗོད་བྱའི་
དོན་ནམ་དངོས་པོ་བཅས་ལ་ཡང་ཡིད་ཀར་འབབ་ཅིང་ཡིད་ཀྱི་འགྱུར་བ་བསྐྱེད་
པའི་ཉམས་གནས་པ། ཞེས་འཇུ་མི་ཕམ་པའི་སྙན་འགྲེལ་དུ་གསུངས། ལྔ་
བ་ཤིན་ཏུ་གཞོན་པའི་ཡོན་ཏན་ནི་འདི་གཙོ་བོའང་ཚིགས་བཅད་ལ་སྨྲས་པ་ཡིན་
ཏེ། དེའི་ཚིགས་བཅད་གང་དུ་གྷ་སོགས་སྲོག་ཆེན་གྱི་ཡི་གེ་དང་ཊ་སོགས་ཕྱི་
ལོག་གི་སྡེ་དང་བརྩེགས་མ་དང་དབྱངས་རིང་བོ་དང་རྣམ་བཅད་སོགས་ཀྱིས་
བརྒྱན་པའི་སྒྲ་རྩུབ་པོ་རྣམས་མིན་པའི་ཡི་གེ་ཀ་སོགས་སྲོག་ཆུང་དང་འཇམ་པོ་
མང་བའི་ ཤས་ཆེ་བར་སྦྱོར་དགོས་པ་ཞིག་ལ་བྱའོ། ། དྲུག་པ་དོན་གསལ་གྱི་
ཡོན་ཏན་ནི་བརྗོད་བྱའི་དོན་ལ་འབད་པས་བརྟག་མི་དགོས་པར་བདེ་བླག་ཏུ་
ཤེས་ཤིང་གྲོལ་ནུས་པ་ཞིག་ལ་བྱའོ། ། བདུན་པ་རྒྱ་ཆེ་བའི་ཡོན་ཏན་ནི་ངག་
སྦྱོར་གང་དུ་བརྗོད་བྱ་འགའ་ཞིག་བརྗོད་པར་དེར་གཞན་ལས་ཁྱད་དུ་འཕགས་
པའི་ཡོན་ཏན་ལྡན་པར་རྟོགས་ནུས་པའི་ངག་གི་སྦྱོར་བ་དེ་ལ་བྱའོ། ། བརྒྱུད་
པ་བརྗིད་པའི་ཡོན་ཏན་ནི་རྣམ་དབྱེ་སོགས་བསྡུས་པའི་ཚིག་སྡུད་མང་པོ་ཅན་
ཞིག་ལ་བྱའོ། ། དགུ་བ་མཛེས་པའི་ཡོན་ཏན་ནི་ཇི་ལྟར་བརྗོད་པ་དེ་ཉིད་
འཇིག་རྟེན་ཐ་སྙད་ཀྱི་དོན་དུ་གྲགས་ཤིང་གྲུབ་པ་ཡིན་པས་འཇིག་རྟེན་གྱི་དོན་
དག་ལས་མ་འདས་པས་སྐྱེ་བོ་མཁས་རྨོངས་ཀུན་ལ་འཐད་ཅིང་མཛེས་པ་སྟེ་རན་
པར་སྨྲ་བའོ། ། བཅུ་བ་ཏིང་ངེ་འཛིན་གྱི་ཡོན་ཏན་ནི་དངོས་པོ་གཞན་གྱི་ཆོས་
གང་ཡིན་དེ་ཆོས་ཅན་གཞན་དག་ལ་འཇིག་རྟེན་གྲགས་ཚོད་ཀྱི་མིང་ཇི་ལྟར་
བརྗོད་པ་དེའི་ལུགས་ཀྱི་རྗེས་སུ་འབྲངས་ནས་དངོས་པོ་གཞན་ལ་རང་མིང་དེ་
ཡིས་བརྗོད་པས་ཆོས་ཅན་དངོས་པོ་དེ་དང་གཞན་གྱི་ཆོས་དེ་ཡི་ཆོས་སུ་བརྗོད་
པ་དེ་དག་གཞན་དུ་མ་གྱུར་པར་མཉམ་པར་བཞག་པའམ་ཏིང་ངེ་འཛིན་དུ་བྱེད་
པའོ། །ཞེས་བྱུང་བ་ལྟ་བུ། ཐུན་མོང་མ་ཡིན་པའི་རྒྱུན་ནམ་ཡོན་ཏན་བཅུ་བོ་
ལེའུ་གཉིས་པའི་རྒྱུན་དང་ཁྱད་པར་ཤིན་ཏུ་ཆེ་བར་གསལ། དེ་ལའང་རྒྱུན་དུ་
འདོད་མཁན་ཡོད་དེ་ལྷོ་བའི་ལུགས་ཀྱི་ཡོན་ཏན་བཅུ་བོ་ཐུན་མོང་མ་ཡིན་པའི་
450



རྒྱུན་དུ་བརྗོད་ལ། རིགས་པས་དཔྱད་ན་རྒྱུན་དུ་མི་འགྲོ་སྟེ་རྒྱུན་ཞེས་པ་གཙོ་
བོ་ཚིག་གི་ལུས་མཛེས་པར་བྱས་པ་དང་དོན་གསལ་བར་བྱེད་པ་སྟེ་ངག་སྦྱོར་ལ་
ཚིག་ཉམས་སྣ་ཚོགས་ཐོན་པར་སྤེལ་བའི་དཔེ་དང་དོན་གྱི་རྒྱུན་སྦྱོར་སྟངས་ཀྱི་
རྣམ་གཞག་ཙམ་ཡིན་ལ། ཡོན་ཏན་བཅུ་བོ་ཚིག་སྦྱོར་གྱི་རྒྱུན་ཙམ་ལ་གོ་ན་ཧ་
ཅང་གུ་དོག་པའི་སྐྱོན་དུ་འགྱུར་ངེས་ཏེ། མེ་ལོང་མའི་གཞུང་དངོས་ཀྱི་དེའི་
མཚན་ཉིད་དང་དཔེར་བརྗོད་རྣམས་ལས་རྟོགས་སླ་སྟེ་རྩོམ་ཧྲིལ་བོའམ་བསྟན་
བཅོས་ཧྲིལ་བོའི་ཚིག་གི་སྦྱོར་སྟངས་དང་ཉམས་བཏོད་ཚུལ། སྤྱིར་བརྗོད་
བྱའི་དོན་དང་མཚོན་བྱེད་རྣམ་པའི་ཆ་ཡོངས་ནས་མངོན་པའི་སྤྱིའི་ཉམས་དང་
ཁྱད་ཆོས་ཐུན་མོང་མ་ཡིན་པའི་ཡོན་ཏན་སྤྱི་ལ་གོ་དགོས་པས་རྩོམ་གཤིས་ཀྱི་
དོན་ལས་མ་འདས་པར་གསལ། སྤྱིར་ཡོན་ཏན་བཅུ་དང་རྒྱུན་ལ་ཁྱད་པར་
ཤིན་ཏུ་ཆེ་སྟེ་རྒྱུན་མཚོན་བྱེད་དམ་རྗོད་བྱེད་ངག་གི་སྦྱོར་སྟངས་ཀྱི་ཐབས་དང་
རྣམ་གཞག་ཙམ་སྟེ་ཚིག་སྦྱོར་གྱི་ནུས་པ་རྒྱ་ཆེར་འདོན་པ་དང་ཚིག་ཉམས་ཕུན་
སུམ་ཚོགས་པར་སྦྱོར་བའི་ཐབས་ཤེས་སུ་ངེས། ཡོན་ཏན་ནི་རྩོམ་དང་བསྟན་
བཅོས་ཧྲིལ་བོའི་བརྗོད་བྱ་དང་རྗོད་བྱེད་ཀྱི་སྦྱོར་བ་ལས་ཐོན་པའི་ཉམས་དང་
ཁྱད་ཆོས་ལ་བྱའོ། ། དེ་ཡང་རྒྱའི་གནའ་བོའི་རྩོམ་རིག་གཞུང་ལུགས་པ་ལོའུ་
ཞེད་ཀྱིས་བརྩམས་པའི་《འབྲུག་རིས་ཡིད་ཀྱི་མཚོན་རྒྱན་》ཞེས་པའི་རྩོམ་ལུས་ཀྱི་
ལེའུ་བྱ་བར་རྩོམ་ལུས་ཀྱི་ཉམས་ལ་རྣམ་པ་བརྒྱད་དུ་དབྱེ་བ་གནའ་བོའི་རྩོམ་
ལུས་ཀྱི་རྣམ་གཞག་ཚད་ལྡན་དུ་བརྗོད་ལ། ཁོང་གིས་རོ་ལུགས་པའི་གསུང་
རབ་ཀྱི་གཞུང་དང་མཐུན་པའི་རྩོམ་སྟངས་ཀྱི་སྲོལ་ལུགས་གཞིར་བཞག་བྱས་ཏེ་
བརྩམས་པའི་རྩོམ་ཡིག་རྣམས་མཛེས་ཤིང་བརྗིད་པའི་རྩོམ་གཤིས་སུ་བརྩི་བ་
དང༌། ཚིག་དོན་ཟབ་ཅིང་ཁ་དམ་པ་ཏོ་ལུགས་ཀྱི་གཞུང་དང་མཐུན་པར་སྦྱར་
བའི་རྩོམ་ལ་ཟབ་བརླིང་གི་རྩོམ་གཤིས་སུ་བརྗོད་པ། ཚིག་དག་ཅིང་དོན་སྡུད་
ལ་བརྗོད་བྱ་དང་རྗོད་བྱེད་ཀྱི་སྦྱོར་བ་གྲིམ་ཞིང་དམ་པ་དང་ཚིག་ཉུང་ལ་དོན་
འདུ་བའི་རྩོམ་ལ་སྙིང་བོ་ཅན་གྱི་རྩོམ་གཤིས་སུ་བརྗོད། ཚིག་སྦྱོར་ལ་ཚིག་རྒྱན་
སྤེལ་དྲག་པས་རྙོག་འཛིང་དུ་གྱུར་པའི་རྩོམ་ལ་ལྷུག་རྫོབ་ཀྱི་རྩོམ་གཤིས་སུ་སྨྲ་བ།
451



8K
ཚིག་སྦྱོར་མཛེས་ ཤིང་ སྙན་ལ་བརྗིད་ཆགས་ དཔའ་ ཉམས་ལྡན་པ་ལ་བརྗིད་་་
ཆགས་ཀྱི་རྩོམ་གཤིས་སུ་བརྗོད། སྲོལ་རྒྱུན་གྱི་གོམས་གཤིས་ལས་བརྒལ་ཞིང་
ངོ་མཚར་ཡིད་ལས་འདས་པའི་རྩོམ་ལ་ངོ་མཚར་ཅན་གྱི་རྩོམ་གཤིས་སུ་སྨྲ་བ།
བརྗོད་བྱའི་དོན་ཆུང་ལ་རྗོད་བྱེད་ཚིག་རྙོག་འཛིང་ཆེ་བའི་རྩོམ་ལ་དོན་མེད་ཚིག་
ཚོགས་ཅན་གྱི་རྩོམ་གཤིས་སུ་བརྗོད་པ་ལྟ་བུ་བཅས་སོ། །གོང་སྨོས་ཀྱི་དཔེ་ལས་
རྩོམ་ལུས་སོ་སོའི་ངོ་བོའི་ཁྱད་ཆོས་ལ་གཞིགས་ཏེ་རྩོམ་གཤིས་ཀྱི་ཉམས་དང་དེའི་
དགེ་སྐྱོན་གྱི་ཁྱད་ཆོས་རྣམས་གསལ་བར་རྟོགས་སླའོ། ། །
རྩོམ་ པ་ པོའི་ གཤིས་ རྒྱུད་ ཀྱི་ རིགས་ ལ། རང་ གཤིས་ ཞན་ པ་ དང་།
ཚགས་དམ་པ་དང་། བྱིང་རྒོད་པ་དང༌། རྩོལ་ཤུགས་ཅན་དང༌། སྐྱོ་སྣང་
ཆེ་བ་དང༌། རྒྱུ་ཆེ་བ་དང་། ཀུན་རྫོབ་ལས་འདས་པ་དང་གཟབ་རླིང་དུ་
གནས་པ་བཅས་རིགས་བརྒྱད་དུ་བཀར་བ་གཙོ་བོ་རྩོམ་ཧྲིལ་པོའི་སྤྱི་ཡོངས་ནས་
མངོན་པའི་རྩོམ་པ་པོའི་གཤིས་རྒྱུད་ཀྱི་རིགས་སུ་གཏོགས་པའི་རྩོམ་གཤིས་སུ་
ངེས་ཏེ། གཙོ་བོ་རྩོམ་པ་པོའི་སྐྱེས་སྟོབས་ཀྱི་ཤེས་རབ་དང་སྦྱངས་སྟོབས་ཀྱི་
ཡོན་ཏན་གྱི་རིག་པའི་རྩལ་དང་ནུས་པ་མངོན་སྟངས་ཀྱི་རང་གཤིས་ཀྱི་ཁྱད་ཆོས་
ཡིན་ལ། ལྐོག་གྱུར་ནང་སེམས་ཀྱི་རང་གཤིས་དེ་བསྟན་བཅོས་ཀྱི་ངོས་ནས་
རྩོམ་གཤིས་ཀྱི་རྣམ་པར་མངོན་པའི་ཚུལ་དུ་གྱུར་ཏོ། །
བསྟན་བཅོས་ཀྱི་རྣམ་པའི་རིགས་ལ། བརྗིད་ཆགས་པ་དང་། ཞིབ་
ཚགས་ དང་། ཁྱད་ དུ་ འཕགས་ པ་ དང་། མཛེས་ ཤིང་ སྡུག་ པ་ དང་།
མཛེས་ཤིང་མཚར་པ་དང་། རང་བཞིན་དུ་གྲུབ་པ་དང་། འགྱུར་བག་ཅན་
དང་དཔའ་ངར་ཅན་ བཅས་ཉམས་བརྒྱད་དུ་དབྱེ་པ་དེ་དག་གཙོ་བོ་བསྟན་་
བཅོས་ཀྱི་རྩོམ་གཤིས་ཀྱི་ཆ་ནས་དབྱེ་བའི་ཉམས་བཏོད་སྟངས་ཀྱི་མཛེས་རྟོག་གི་
རྣམ་པའི་ཁྱད་ཆོས་སུ་ངེས། ་
རྗོད་བྱེད་ངག་གི་སྦྱོར་སྟངས་ཀྱི་རིགས་ལ། ཚིག་དག་ཅིང་ཁ་དམ་པ་
དང༌། བབ་ བཞིན་ དུ་ བཀོད་ པ་ དང་། མངོན་ པར་ གསལ་ བ་ དང་།
ཉམས་དང་ལྡན་པ་དང་སྙིང་སྟོབས་ལྡན་པ་དང་། གསལ་ཞིང་མཚར་བ་དང་
452



འཁྱོག་ བརྗོད་ བཅས་ བརྗོད་ སྟངས་ ཀྱི་ རྣམ་ པའི་ རིགས་ བརྒྱད་ དུ་ དབྱེ་ ལ།
རྗོད་བྱེད་ངག་གི་སྦྱོར་སྟངས་ཀྱི་རྣམ་པའི་རིགས་བརྒྱད་པོ་འདི་དག་རྩོམ་གཤིས་
གྲུབ་བྱེད་ཀྱི་རྩ་བའི་གྲུབ་ཆ་ཡིན། རྩོམ་པ་པོའི་རང་གཤིས་དང༌། བསྟན་
བཅོས་ཀྱི་བརྗོད་བྱ་དང་རྗོད་བྱེད་ཀྱི་སྦྱོར་སྟངས་ཀྱི་ཚུལ་དང་རྣམ་པ་སོགས་ཀྱི་
གྲུབ་ཆ་ནི་རྩོམ་གཤིས་ཀྱི་རྩ་བའི་རྨང་གཞི་དང་གྲུབ་ཆ་ཡིན། རྩོམ་གཤིས་ཀྱི་
རྣམ་པ་སྣ་ཚོགས་སུ་འབྱུང་བའང་གྲུབ་ཆ་དེ་དག་བསྟན་བཅོས་སུ་མངོན་པའི་
ཤུགས་ཆེ་ཆུང་གི་དབང་གིས་རང་མདངས་ སོ་ སོར་ ཐོན་པས་རྩོམ་ཉམས་སྣ་་
ཚོགས་སུ་འབྱུང་བར་ངེས་ཏེ། དཔེར་ན་རང་བྱུང་གི་ཉམས་ཀྱི་རྩོམ་གཤིས་ལ་
སེམས་ཆགས་སྡང་གི་དབང་དུ་མ་སོང་པར་བག་ཕབ་རང་བཞིན་དུ་གནས་པའི་
ཉམས་ཀྱི་མཛེས་པ་མངོན་པ། གཟུགས་ཉམས་འདོན་པའི་རྩོམ་གཤིས་སུ་
སྣང་བརྙན་གསོན་པའི་ཉམས་ཀྱིས་མཛེས་པ་དང་། སྙིང་སྟོབས་ཅན་གྱི་རྩོམ་
གཤིས་སུ་སྐྱེད་སྟོབས་ཀྱི་དཔལ་དང་བློ་སྟོབས་ཀྱི་སྤོངས་པས་རྣམ་པར་མཛེས་པ་
ལ་སོགས་པའི་མཛེས་ཉམས་མངོན་པར་ཐོན་པའི་རྩོམ་གཤིས་རྣམས་བློ་དང་
རིག་པའི་བཀོད་པ་ལེགས་ལ་རྗོད་བྱེད་ཚིག་གི་སྦྱོར་བ་སྙན་ཞིང་འཇེབས་པའི་སྐྱེ་
སྟོབས་ཀྱི་དཔལ་འབར་བའི་མཛེས་ཡོན་ལྡན་ལ། རྩོམ་གཤིས་མཐའ་དག་
རྩོམ་པ་པོའི་ལྷན་སྐྱེས་རང་བཞིན་གྱི་སེམས་ཁམས་ཀྱི་གྲུབ་ཆ་དང་མ་འབྲེལ་བ་
ཞིག་གཏན་ནས་འབྱུང་མི་སྲིད་དོ། །
ནུབ་གླིང་གི་རྩོམ་གཤིས་ཀྱི་རིགས་འབྱེད་པའི་ཐོག་མའི་སྲོལ་བཏོད་་་་
མཁན་ནི་ཨེ་ཏཱ་ལིན་གྱི་ཏན་ཏེན་ཡིན། ཁོང་གིས་ཐོག་མར་སྐྱོ་བའི་ཟློས་གར་
ནི་བླ་ན་མཛེས་པའི་ཉམས་འདོན་པའི་རྩོམ་གཤིས་སུ་དབྱེ་བ། སྤྲོ་བའི་ཟློས་
གར་ནི་མ་རབས་ཐ་ཤལ་བའི་ཉམས་འདོན་པའི་རྩོམ་གཤིས་དང་། མྱ་ངན་གྱི་
སྙན་རྩོམ་ནི་སྡུག་བསྔལ་གྱིས་གདུངས་པའི་སྐྱོ་ ཀླུའི་ཉམས་འདོན་པའི་རྩོམ་་་
གཤིས་སུ་གཏོགས་(2)ཞེས་གསུངས་པ་མཁས་པ་རྣམས་ཀྱིས་ཚད་མར་བཟུང་པ་
ལྟ་བུའོ། །འཇར་མན་པ་དེ་གོར་གྱིས་མཛེས་རྟོག་གི་ཆོས་ཉིད་ལ་གཞིགས་ནས་
རྩོམ་གཤིས་ཀྱི་རྣམ་པའི་རིགས་ལ་གཟབ་བརྗིད་ཀྱི་ཉམས་དང་ཕུགས་བསམ་གྱི་
453



ཉམས། རྩེད་འཇོའི་ཉམས་བཅས་རིགས་གསུམ་དུ་དབྱེ་ལ། དེང་རབས་ཀྱི་
མཛེས་རྩལ་རིག་པ་པ་ཝེ་ཁོ་ ནཱ་ གུ་ཡིས་སྐད་ཆའི་སྦྱོར་སྟངས་ཀྱི་ཁྱད་པར་ལ་
གཞིགས་ནས་རྩོམ་གཤིས་ཀྱི་རྣམ་པའི་རིགས་ལའང་བློ་རིག་གི་རང་བཞིན་ཅན་
དང་རྟོག་འཆར་གྱི་རང་བཞིན་ཅན་དང་ཆགས་སྡང་གི་རང་བཞིན་ཅན་བཅས་
རྣམ་པ་གསུམ་དུ་དབྱེ་ལི ། སྙན་རྩོམ་ནི་རྟོག་འཆར་རང་བཞིན་གྱི་རྩོམ་
གཤིས་ཀྱི་ཁོངས་སུ་གཏོགས་ཤུགས་ཆེ་བ་དང་། ལྷུག་རྩོམ་ཕལ་ཆེར་བློ་རིག་གི་
རང་བཞིན་ཅན་གྱི་རྩོམ་གཤིས་སུ་གཏོགས་ཏེ་གཙོ་བོ་དེའི་བརྗོད་པ་ཁ་གསལ་
ཞིང་གྲ་དག་པ། སྙན་རྩོམ་དང་ལྷུག་རྩོམ་མ་ཡིན་པའི་རྩོམ་ལུས་གཞན་དག་
རྣམས་ཆགས་སྡང་གི་སེམས་ཀྱིས་བསླངས་པའི་རྩོམ་གཤིས་སུ་གཏོགས་(1)ཞེས་
གསུངས་པ་དང་། དོན་དངོས་སུ་སེམས་ཁམས་ཀྱི་རྣམ་པ་རིགས་གསུམ་དུ་
དབྱེ་བ་དང་ཧེ་གོར་གྱིས་རྩོམ་གཤིས་ཀྱི་རིགས་གསུམ་དུ་དབྱེ་བ་གཉིས་ལ་ལྟོས་
བཅས་ཀྱི་འབྲེལ་བ་ཡོད་པར་གསལ་ཏེ། བློ་དང་རིག་པའི་ཉམས་ལྡན་པའི་དོ་
ཟླར་གཟབ་བརྗིད་ཀྱི་རྩོམ་གཤིས་དང༌། རྟོག་འཆར་བའི་དོ་ཟླར་ཕུག་་་
བསམ་གྱི་རྩོམ་གཤིས་དང་། ཆགས་སྡང་བའི་དོ་ཟླར་རྩེད་འཇོའི་རྩོམ་གཤིས་
སུ་བསྟུན་ཡོད་པ་གསལ་ལོ། །
ཀྲུང་གོ་དང་ཕྱིའི་རྒྱལ་ཁབ་ཀྱི་རྩོམ་གཤིས་ཀྱི་རིགས་འབྱེད་སྟངས་རྣམས་
ལྟོས་བཅས་ཀྱི་དབང་དང་ཕྱོགས་བསྡུས་ཀྱི་སྒོ་ནས་དབྱེ་བའོ། ། རྩོམ་གཤིས་ཀྱི་
རིགས་ཆེན་པོ་གཅིག་གི་མ་ལག་ཏུའང་བྱེ་བྲག་བུ་ལག་དུ་མ་འདུས་ཤིང་དེ་ཡང་
བྱེ་བྲག་བུ་ལག་སོ་སོ་ནས་བསྟན་བཅོས་ཧྲིལ་བོའི་སྤྱི་ཡོངས་ཀྱི་རང་བཞིན་དང་
འགྱུར་ལྡོག་རང་བཞིན། གོ་རིམ་གྱི་རང་བཞིན། སྒྲིག་གཞིའི་རང་བཞིན་
དང་རྟེན་འབྱུང་གི་རང་བཞིན་བཅས་ཀྱི་བརྒྱུད་རིམ་ཆ་ཚང་བར་གྲུབ་པ་ཡོངས་
སུ་མཚོན་ནོ། །
454



གསུམ་པ།
རྩོམ་གཤིས་ཀྱི་ཁྱད་ཆོས་བྱེ་བྲག་ཏུ་བརྗོད་པ།
གཅིག དུས་རབས་ཀྱི་ཁྱད་ཆོས་བཤད་པ།
རྩོམ་གཤིས་ཀྱི་དུས་རབས་ཁྱད་ཆོས་ནི་དུས་རབས་ངེས་ཅན་ཞིག་གི་སྤྱི་
ཚོགས་འཚོ་བའི་དར་སྲོལ་ལ་ཐད་ཀར་རག་ལས་ཤིང་དེའི་དབང་དུ་འགྲོ་དགོས་
ཏེ། དུས་རབས་ཁྱད་པར་བའི་སྐབས་ཀྱི་སྤྱི་ཚོགས་ཀྱི་ལམ་ལུགས་དང་ཡུལ་
སྲོལ་གོམས་གཤིས་དང་འཐབ་རྩོད་ཀྱི་རྣམ་པ་དང་ཐབས་ཤེས་དུས་རབས་ཀྱི་
བསམ་པའི་འཛིན་སྟངས་བཅས་ཀྱི་སྣང་ཚུལ་མཐའ་དག་རྩོམ་རིག་བསྟན་་་་་
བཅོས་སུ་དངོས་ཤུགས་གང་རུང་གི་ཚུལ་དུ་མངོན་པར་ཐོན་པའི་ཁྱད་ཆོས་དེ་ནི་
དུས་རབས་ཀྱི་སྐབས་དེའི་བསྟན་བཅོས་དང་དུས་རབས་གཞན་པའི་སྐབས་ཀྱི་
བསྟན་བཅོས་ཀྱི་རྩོམ་གཤིས་སོ་སོ་ཐ་དད་དུ་མངོན་པའི་གཞི་ཡིན་ཏེ། དུས་
རབས་གཅིག་གི་སྐབས་ཀྱི་རྩོམ་པ་པོ་སོ་སོའི་བསྟན་བཅོས་ལ་དུས་རབས་ཀྱི་
སྐབས་དེའི་བསམ་པའི་འཁྱེར་སོའམ་བསམ་བློ་ལྟ་བའི་ཆ་མང་པོ་ཞིག་ཕན་ཚུན་
ཉེ་བ་དང་འདྲ་ཆགས་པའི་ཐུན་མོང་གི་རང་བཞིན་རྩོམ་གཤིས་སོ་སོའི་སྟེང་ནས་
མངོན་པར་མཚོན་ཏེ། དེ་ནི་དུས་རབས་དེའི་ཐུན་མོང་གི་ཁྱད་ཆོས་སུ་གྲུབ།
དེའི་རྐྱེན་དངོས་ནི་དུས་རབས་ཀྱི་སྐབས་ངེས་ཅན་པའི་སྤྱི་ཚོགས་ལམ་ལུགས་ཀྱི་
གྲུབ་ཚུལ་དང་དེའི་སྟེང་གི་བཀོད་པ་དང་། མཚན་ཉིད་རིག་པ་དང་ཀུན་སྤྱོད་
དང་མཛེས་རྟོག་རིག་པ་དང་ཆོས་ལུགས་དད་པ་བཅས་ཀྱི་འདུ་ཤེས་འཛིན་་་་
སྟངས་ཀྱི་དར་ལུགས་སྣ་ཚོགས་ཀྱིས་རྩོམ་པ་པོ་སོ་ སོའི་བསམ་བློ་དང་སྦྱོར་བ།
སྒྱུ་རྩལ་གྱི་ལྟ་བ་དང་གསར་རྩོམ་གྱི་རྟོགས་པ་བཅས་ལ་ཐད་ཀར་ཤུགས་རྐྱེན་
དང་བག་ཆགས་ཟབ་མོ་བཞག་པས་སོ་སོའི་བསྟན་བཅོས་ཀྱི་ངོས་ནས་མངོན་
455



པར་མཚོན་ལ་དེའང་དུས་རབས་དེའི་ཐུན་མོང་མ་ཡིན་པའི་ཁྱད་ཆོས་སུ་གྲུབ་པ་
ལྟ་བུའོ། ། །
རྩོམ་གཤིས་ཀྱི་དུས་རབས་རང་བཞིན་གྱི་ཁྱད་ཆོས་ནི་འགྱུར་མེད་བརྟན་
ཆགས་ཞིག་མ་ཡིན་ཏེ། ལོ་རྒྱུས་སྟེང་དུ་དུས་རབས་གསར་བ་དང་རྒྱལ་རབས་
གསར་དུ་བྱུང་སྐབས་སུ་ལར་སྐྱེ་སྟོབས་ཀྱི་དཔལ་འབར་བའི་སྤྱི་ཚོགས་ལམ་་
ལུགས་གསར་བ་དང་ཡུལ་སྲོལ་གོམས་གཤིས་གསར་བ་ཆར་རྗེས་ཀྱི་ཤ་མོ་བརྡོལ་
བ་བཞིན་བྱ་དངོས་གསར་བ་འབྱུང་བས་རྩོམ་རིག་སྒྱུ་རྩལ་གྱི་བརྗོད་བྱ་དང་རྗོད་
བྱེད་ཀྱང་གསར་བ་འབྱུང་ལ། རྩོམ་གཤིས་གསར་བའི་མྱུ་གུ་འབུས་པའི་་་
དཔྱིད་ཀྱི་དཔལ་འབར་བའི་དུས་གསར་བ་ཞིག་ཀྱང་ཡིན། མཚན་སྙན་དང་
གྲུབ་འབྲས་ཅན་གྱི་རྩོམ་པ་པོ་རྣམས་ཀྱིས་བརྩམས་པའི་བསྟན་བཅོས་རབས་
དང་རིམ་པར་ཁོ་ཚོའི་རྩོམ་གཤིས་ཀྱི་ཉམས་དང་རྣམ་པ་མངོན་པར་ ཐོན་ལ།
སྙན་གྲགས་ཅན་གྱི་རྩོམ་པ་པོའི་རྩོམ་གཤིས་དེ་དག་ཕྱིས་སུ་རིམ་བཞིན་མིག་དཔེ་
དང་ལད་ཟློས་བྱེད་སའི་དཔེར་འགྱུར་ཞིང་མཐར་དེ་དག་གི་གསར་སྐྲུན་རང་
བཞིན་རིམ་བཞིན་ཉམས་འགྲོ་པར་ངེས། དེ་ཡང་ཀྲུང་ཕྱིའི་རྩོམ་རིག་གི་ལོ་
རྒྱུས་ལ་མཚོན་ན་དཔེ་དེ་བཞིན་དུ་དང་པོར་དར་མགོ་ཚུགས་པ་དང༌། བར་
དུ་རྒྱས་པར་དར་བ་དང་མཐའ་མར་རིམ་བཞིན་ཉམས་འགྲོ་བ་ནི་རྩོམ་གཤིས་
བྱུང་འཕེལ་གྱི་ཆོས་ཉིད་དང་དུས་རབས་ཀྱི་ཁྱད་ཆོས་དང་རང་བཞིན་ཡང་ཡིན།
གཉིས།
མི་རིགས་ཀྱི་ཁྱད་ཆོས་བཤད་པ།
འཛམ་གླིང་གི་མི་རིགས་སོ་སོའི་རྩོམ་རིག་ལ་མི་རིགས་རང་གི་ཁྱད་ཆོས་
ངེས་ཅན་ཞིག་མངོན་པར་ལྡན་ཏེ། རྩོམ་པ་པོ་རྣམས་ཀྱིས་མི་རིགས་རང་གི་
ནང་སེམས་ཀྱི་འདུ་ཤེས་ཀྱི་རིག་གནས་དང་ཕྱི་དངོས་པོ་སྣོད་ཀྱི་བཀོད་པའི་རིག་
གནས་སྤྱི་དང་བྱེ་བྲག་ གི་ རྨང་ གཞི་ སྟེ་ རྩོམ་ རིག་ སྒྱུ་ རྩལ་ གྱི་ སྲོལ་ རྒྱུན་ དང་།
456



འཇིག་རྟེན་ལྟ་བ་དང་ཆོས་ལུགས་དད་པ། མཛེས་རྟོག་གི་ལྟ་བ། བསམ་
པའི་འཁྱེར་སོ་སོགས་གཞིར་བཟུང་ནས་གསར་རྩོམ་བྱས་ཏེ་མི་རིགས་ཀྱི་ཁྱད་
ཆོས་དེ་དག་བསྟན་བཅོས་སུ་གསོན་ཉམས་ལྡན་པར་མངོན་དགོས་ཤིང༌། མི་
རིགས་རང་གི་ཐུན་མོང་མ་ཡིན་པའི་ཡུལ་སྲོལ་གོམས་གཤིས་དང་མི་ཆོས་ཚུལ་
ལུགས། ཡུལ་ལྗོངས་ཀྱི་བཀོད་པ་དང་ཆོས་ལུགས་དད་པ་དང་ཡིད་ཀྱི་འཁྱེར་
སོ་ལ་སོགས་པ་སྒྱུ་རྩལ་སྣང་བརྙན་དང་གསོན་ཉམས་ལྡན་པའི་བྱུང་རིམ་གྱི་རྣམ་
པར་མངོན་པར་ཐོན་ཞིང་གྲུབ་ལ༔ དེ་དག་རྩོམ་རིག་བསྟན་བཅོས་ཀྱི་མི་ས་
རིགས་ཀྱི་རང་བཞིན་དང་ཁྱད་ཆོས་སུ་གྲུབ་ཅིང་དེའང་རྩོམ་གཤིས་ཀྱི་མི་རིགས་
རང་བཞིན་གྱི་མཛེས་རྟོག་ཁྱད་ཆོས་སུ་བརྗོད་དོ། ། རྩོམ་རིག་ནི་ངག་གམ་
སྐད་ཆའི་སྒྱུ་རྩལ་ཞིག་ཡིན་ཏེ་ཐོག་མར་མི་རིགས་དེའི་ངག་གི་སྦྱོར་བ་ལས་ཐོན་
དགོས་ཏེ་ངག་སྦྱོར་སྐད་ཆ་ནི་མི་རིགས་ཀྱི་བསམ་པའི་འཁྱེར་སོ་དང་བསམ་
གཞིགས་ཀྱི་རྩ་བའི་རྣམ་པ་ཡིན་ལ་མི་རིགས་ཀྱི་རིག་གནས་སྤྱི་དང་བྱེ་བྲག་གི་རྩ་
བའི་རྟགས་མཚན་ཡིན་ པས་མི་རིགས་ རང་ བཞིན་གྱི་རྩ་བའི་ གྲུབ་ ཆར་ངེས།
དེ་ཡང་ཨེན་ཀོ་སིས་མི་རིགས་རེར་རང་གི་ཁྱད་ཆོས་ལྡན་པའི་ཐུན་མོང་མ་ཡིན་
པའི་སྐད་རེ་མཆིས་པར་དགོངས་པ་ལྟ་བུ། དབྱི་ཐ་ལིའི་སྙན་ཞིང་མཛེས་པའི་
སྐད་ནི་དལ་ དུ་ གཡོ་ བའི་ དཔྱིད་རླུང་ལྟར་ དྭངས་གསལ་གྱི་ སྤྲོ་ སྣང་སྤེལ་བ།
དེའི་ཐ་སྙད་ཀྱི་ཚོགས་ནི་མཛེས་ཤིང་སྡུག་པའི་སྐྱེད་ཚལ་དུ་ཕུན་ཚོགས་འདབ་
བརྒྱུའི་ཕྲེང་བའི་དཔལ་བཞད་ པ་ལྟ་བུ་དང་། ཧྥ་རན་སིའི་སྐད་ནི་ རྫ་ཆུ་་་
བསིལ་མའི་རྒྱུན་ལྟར་སང་སང་དུ་སྙན་པར་གྲག་པ་ལྟར་དང་། སི་ཕེན་གྱི་
སྐད་ནི་ནགས་གསེང་གི་ལྷགས་རླུང་གཡོ་ཞིང་གྲག་པ་ལྟར་དང་། ཧོ་ལན་གྱི་
སྐད་ནི་རྩེ་རྭའི་དུ་ཞག་དལ་བར་གྱེན་དུ་ལྡང་བ་ལྟར་བག་ལྷོད་ལྷིང་འཇགས་ཀྱི་
སྣང་བ་སྟེར་བ་ལྟ་བུ་སོགས་སོ། { དཔེ་དེ་བཞིན་དུ་མི་རིགས་སོ་སོའི་སྐད་ཀྱི་
ཁྱད་ཆོས་ལ་ཐུན་མིན་གྱི་རང་གཤིས་མངོན་པར་གསལ་ལོ། ། དེ་ནི་མི་རིགས་
ཀྱི་རང་བཞིན་དང་ཁྱད་ཆོས་ལྡན་པའི་མི་རིགས་རྩོམ་རིག་གི་གྲུབ་ཆའི་རྩ་རྒྱུ་
ཡིན། དེ་ཡང་ལོ་རྒྱུས་ཀྱི་དུས་དང་རྐྱེན་ཐུན་མོང་མ་ཡིན་པའི་སྐབས་ཀྱི་སྤྱི་
457



ཚོགས་འཚོ་བའི་ནང་དོན་མཐའ་དག་མི་རིགས་རང་བཞིན་གྱི་རྩ་བའི་ཁྱད་ཆོས་
སུ་མངོན་པར་མཚོན་ཞིང་གྲུབ་སྟེ། དཔེར་ན་རྒྱའི་གནའ་བོའི་བསྟན་བཅོས་
ཁྲོད་ཀྱི་ཡན་ཅན་ཧྲིན་དང་ཨུ་རུ་སུའི་སྒྲུང་ཐུང་《 གཤིན་པོའི་བླ་སྲོག》ཅེས་པའི་
ནང་གི་པོ་ལུ་ཞི་ཀྱིན་དང་། ཧྥ་རན་སིའི་སྒྲུང་ཐུང་《 སེར་སྣ་ཅན》ཞེས་པའི་
ཁྲོད་ཀྱི་ཨ་པ་གོ་ཞེས་པའི་མི་སྣ་གསུམ་པོ་རྒྱུ་ནོར་ལ་ཤིན་ཏུ་ཧམ་སྲེད་ཆེ་བའི་སེར་
སྣ་ཅན་གྱི་དཔེར་མཚོན་མི་སྣའི་སྣང་བརྙན་ཡིན་པ་འདྲ་ལ། དེ་ཡང་དེ་དག་
ལས་རྒྱའི་མི་རིགས་དང་ཨུ་རུ་སུའི་མི་རིགས། ཧྥ་རན་སའི་མི་རིགས་སོ་སོའི་
རང་གཤིས་ཀྱི་ཁྱད་པར་མངོན་གསལ་དུ་ཐོན་ཞིང་གྲུབ་པ། མི་སྣ་དེ་དག་གི་
རྒྱུད་ན་རང་རིགས་ཀྱི་རིག་གནས་སྲོལ་རྒྱུན་དང་ཡུལ་སྲོལ་གོམས་གཤིས། མི་
ཆོས་ཚུལ་ལུགས་སོགས་ཀྱི་མི་རིགས་ཀྱི་འདུ་ཤེས་དང་རང་བཞིན་གྱི་ཁྱད་ཆོས་
སོགས་སོ་སོའི་རང་གཤིས་ཐ་དད་དུ་མངོན་པར་ཐོན་པ། མི་རིགས་སོ་སོའི་
རིག་གནས་ལོ་རྒྱུས་ཀྱི་སྲོལ་རྒྱུན་དང་མཛེས་རྟོག་གི་བསམ་བློ། ཡུལ་སྲོལ་་
གོམས་གཤིས་བཅས་ལ་སྤྱིར་བརྩི་སྲུང་བྱེད་དགོས་ཤིང་མི་རིགས་རང་གོམས་
ཤིང་མཁས་པའི་སྒྱུ་རྩལ་ཐབས་ཤེས་དང་སྒྱུ་རྩལ་མཚོན་སྟངས་བདེ་བླག་ཏུ་སྤྱད་
དེ་ཐུན་མོང་མ་ཡིན་པའི་རང་གཤིས་དང་ཁྱད་ཆོས་གསལ་བའི་སྒྱུ་རྩལ་སྣང་
བརྙན་གྱི་རང་མདངས་མངོན་པར་འཆར་དུ་འཇུག་དགོས། །
གསུམ།
སྤྱི་ཚོགས་ཀྱི་རང་བཞིན་བཤད་པ།
རྩོམ་གཤིས་ཀྱི་སྤྱི་ཚོགས་རང་བཞིན་ནི་སྤྱི་ཚོགས་ངེས་ཅན་ཞིག་གི་དངོས་
པོའི་ཐོན་སྐྱེད་བྱེད་སྟངས་དང་ཆབ་སྲིད་ལམ་ལུགས་ཀྱི་རྣམ་པ་དང་སྤྱི་ཚོགས་ཀྱི་
གནས་ཚུལ་སོགས་ཀྱི་རྩ་བའི་རང་བཞིན་ཐུན་མིན་ཁྱད་པར་བ་དེ་ལ་བྱ་བ་དང་།
དེས་རྩོམ་རིག་སྒྱུ་རྩལ་གྱི་རྩོམ་གཤིས་མཐའ་གཉིས་སུ་ངེས་པའི་རང་བཞིན་དང་
ཁྱད་ཆོས་ཅན་དུ་འགོད་དོ། ། དུས་བདེ་སྐབས་བདེའི་སྤྱི་ཚོགས་སུ་མི་རྣམས་
458



ལས་ལ་བརྩོན་ཞིང་འབད་པ་དང་སྐྱེ་སྟོབས་ཀྱི་གསོན་ཉམས་འབར་པར་གནས།
དམངས་གཙོ་དང་མཁས་བཙུན་གནས་པའི་སྤྱི་ཚོགས་ཀྱི་བསྐལ་བ་བཟང་པའི་
རྩོམ་རིག་བསྟན་བཅོས་རྣམས་བག་ཕེབས་བདེ་འཇགས་རང་བབས་ཀྱི་ལྷོད་
ཉམས་ཐོན་པའི་རྩོམ་གཤིས་སམ་ཞི་ཞིང་དུལ་བ་དང་ཚིག་རྒྱན་གྱིས་མཛེས་་
ཉམས་ལྡན་པའི་རྩོམ་གཤིས་མངོན་པར་ཐོན་པ་དང་། དེ་ཡང་སྤྱི་ཚོགས་ལ་
ཟང་ཟིང་གི་འཁྲུག་རྩོད་ལངས་པའམ་ཡང་ན་མཚན་མོའི་ཁྱི་སྐད་དང་ཉིན་མོའི་
མི་སྐད་ཅིག་ཅར་དུ་གཅོད་པའི་སྲིད་དབང་སྒེར་གཅོད་ལམ་ལུགས་ཀྱི་སྤྱི་ཚོགས་
ཉམས་རྒུད་རུལ་སུངས་སུ་གྱུར་བའི་སྐབས་མི་རྣམས་ལ་སྡུག་བསྔལ་གྱིས་་་་་
གདུངས་པས་ན་ཟུག་བཟོད་གླགས་མེད་པའི་སྐྱོ་སྣང་དང་ཁོང་ཁྲོ་རབ་ཏུ་འབར་
བའི་རྒོལ་སེམས་ཀྱི་སྙིང་སྟོབས་ཀྱི་ཉམས་ ཐོན་པའི་རྩོམ་གཤིས་གྲུབ་པ་དང༌།
ཡང་ན་ཉམས་རྒུད་ཀྱི་མདངས་ཤར་བའི་འཇིག་རྟེན་ལས་བྱོལ་ཐབས་ཀྱི་དབེན་
གནས་རི་ཁྲོད་དུ་ཕྱིན་པའི་རྩོམ་གཤིས་མངོན་ནོ། ། སྤྱི་ཚོགས་དུས་སྐབས་
གཅིག་པའི་རྩོམ་པ་པོ་སོ་སོའི་རྩོམ་གཤིས་ཀྱང་ཐ་དད་དུ་འབྱུང་སྟེ། སྤྱི་ཚོགས་
ཀྱི་གྲལ་རིམ་དང་གོ་གནས། འཇིག་རྟེན་ལྟ་བ་བཅས་ཀྱི་སྤྱི་ཚོགས་འབྲེལ་བ་སོ་
སོར་གྱུར་བའི་རྐྱེན་གྱིས་སོ་སོའི་རྩོམ་གཤིས་ཀྱང་ཐ་དད་དུ་འབྱུང་།
མི་རིགས་ཤིག་ལ་མཚོན་ན་ཡང་ གྲལ་རིམ་དང་ལས་རིགས། གྲུབ་་་
མཐའ་དང་ཚོགས་པ་འདྲ་མིན་མཆིས་པས་རྩོམ་པ་པོའི་བསམ་པ་དང་ལྟ་བ།
སྒྱུལ་རྩལ་གྱི་མོས་པ་སོགས་ལ་རང་རྟོགས་དང་རང་རྟོགས་མ་ཡིན་པར་སྤྱི་ཚོགས་
ཀྱི་འབྲེལ་བ་དེ་དག་གི་དབང་དུ་འགྲོ་དགོས་ཤིང་རྩོམ་རིག་བསྟན་བཅོས་ཀྱི་
བསམ་བློའི་ནང་དོན་དང་སྒྱུ་རྩལ་རྣམ་པ་སོགས་ལ་ཤུགས་རྐྱེན་གཏིང་ཟབ་ཏུ་
ཐེབས་པར་གསལ། དབང་སྒྱུར་གྲལ་རིམ་གྱིས་ནམ་ཡང་ གོང་རིམ་དཔོན་
རིགས་ཀྱི་རང་བཞིན་ངོམ་པའི་རྩོམ་གཤིས་འདོན་སྤེལ་བྱེད་པ། དབང་སྒྱུར་
མྱོང་མཁན་གྲལ་རིམ་གྱིས་དམངས་གཙོའི་བསམ་བློ་དང་འདུ་ཤེས་ཀྱི་རྩོམ་་་
ཉམས་འདོན་པའི་རྩོམ་ གཤིས་ཆེས་ཆེར་ སྤེལ་ ཞིང་མཛེས་ པར་འདོད་ དོ། །
དེ་ཡང་རྩོམ་པ་པོའི་གྲལ་རིམ་འབྱུང་ཁུངས་རྩོམ་གཤིས་ཀྱི་གྲལ་རིམ་རང་བཞིན་
459



འགྲུབ་བྱེད་ཀྱི་གྲུབ་ཆ་ཡིན་ལ་དེ་ཁོ་ནར་མི་ངེས་པ་ཤེས་དགོས་སོ། །
སྤྱི་ཚོགས་རང་བཞིན་ནི་ཕྱི་དངོས་པོའི་བཀོད་པ་དང་ནང་སེམས་ཅན་གྱི་
འབྲེལ་བ་སྣ་ཚོགས་ཀྱི་ཁོར་ཡུག་ལས་གྲུབ་ཅིང་བྱུང་བའི་སྤྱི་ཚོགས་ཀྱི་སྣང་ཚུལ་
དང་ཁྱད་ཆོས་མཐའ་དག་གི་རང་བཞིན་ཡིན། དོན་གྱི་བྱུང་བ་བརྗོད་པའི་
རྩོམ་རིག་བསྟན་བཅོས་སུ་ཁོར་ཡུག་དཔེར་མཚོན་ཅན་དུ་འབྲི་བ་དང་། ཡིད་
ཀྱི་འགྱུར་བ་བརྗོད་པའི་བསྟན་བཅོས་སུ་ཡུལ་ལྗོངས་ཀྱི་བཀོད་པའི་ཉམས་དང་
ཡུལ་གྲུ་དེའི་གནས་བབ་དང་གནམ་གཤིས། དེ་མིན་ཡུལ་སྲོལ་གོམས་གཤིས་
ཀྱི་ཁྱད་ཆོས་སོགས་ལ་འབྲེལ་བ་ཆེ་བས་དེ་དག་རྩོམ་གཤིས་འགྲུབ་བྱེད་ཀྱི་དངོས་
རྐྱེན་དུ་འགྱུར་ཏེ། དཔེར་ན་འབྲུ་ཆུའི་ལྷོ་རྒྱུད་ཀྱི་ཡུལ་གྲུར་འཚོ་ཞིང་གནས་
པའི་རྩོམ་པ་པོ་རྣམས་ཀྱི་བསྟན་བཅོས་སུ་མཐོན་མཐིང་ལྟར་སྔོན་པའི་རི་ཀླུང་
ནགས་ཚལ་དང་དྭངས་སྔོན་གྱི་ཆུ་བོ་དང་། གཡུ་སྔོན་གསར་བའི་མདངས་ལྟ་
བུའི་ནམ་མཁའི་དབྱིངས་དང་བཅས་པའི་རང་བྱུང་གི་མཛེས་རིས་སྔོ་མདངས་
ལྡན་པར་བྲིས་ཡོད་པ། ཡུལ་གྲུ་དེ་ལས་ཐོན་པའི་བསྟན་བཅོས་རྣམས་ལའང་
ཡུལ་ལྗོངས་ཀྱི་མཛེས་པ་དང་གང་ཟག་ གི་ གཤིས་རྒྱུད་ལའང་ཡུལ་ལྗོངས་ཀྱི་་
མཛེས་པའི་ཉམས་ཐོན་ཏེ་ངག་སྦྱོར་གྱི་ཚིག་ལ་སྙན་འཇེབས་ཀྱི་མཛེས་ཉམས་
སོགས་མངོན་པར་གསལ་བ། གལ་སྲིད་ནུབ་བྱང་མཐོ་སྒང་གི་ཡུལ་གྲུ་རུ་འཚོ་
ཞིང་གནས་པའི་རྩོམ་པ་པོའི་བསྟན་བཅོས་ལ། མཐའ་ཡས་བྱེ་ཐང་སྐྱ་བོ་ནམ་
མཁའི་དབྱིངས་སུ་འདྲེས་པ་དང་། མྱ་ངམ་ཐང་གི་སྟོན་མཇུག་ཏུ། ལྕགས་
རིའི་ཕྱི་ཡི་རྩི་ཤིང་བསྐམས། ཞེས་པའི་རང་བྱུང་ཁོར་ཡུག་གི་ལྗོངས་རིས་བྲིས་
པ་ལས་གཟབ་བརྗིད་ཀྱི་ཉམས་ལ་སྐྱོ་ཤས་ཀྱི་སྣང་བ་ཐོན་པ་དང་དཔའ་ངར་
ལྡན་ལ། སྙིང་སྟོབས་ཆེ་བའི་ཉམས་དང་བཅས་པའི་རྩོམ་གཤིས་མངོན་པར་
ཐོན་པ་ལྟ་བུའོ། ། དེར་བརྟེན་ས་རྒྱུས་ཁོར་ཡུག་དང་ཡུལ་སྲོལ་གོམས་གཤིས་
ཀྱིས་རྩོམ་རིག་བསྟན་བཅོས་ཀྱི་རྩོམ་གཤིས་ལ་ཤུགས་རྐྱེན་ཆེན་པོ་ཐེབས་ངེས་
སོ། །
460



བཞི།
རྩོམ་ལུས་ཀྱི་ཁྱད་ཆོས་བཤད་པ།
རྩོམ་ རིག་ བསྟན་ བཅོས་ ལ་ རྩོམ་ ལུས་ ཀྱི་ རྣམ་ པ་ སོ་ སོར་ མངའ་ སྟེ།
བརྗོད་བྱའི་དབང་གིས་བརྗོད་སྟངས་སམ་མཚོན་བྱེད་ཀྱི་ཐབས་དང་རྣམ་པ་མི་
འདྲ་སྟེ། བརྗོད་བྱའི་དོན་གྱི་ངོ་བོ་དང་ཁྱད་ཆོས་ལ་བསྟུན་ནས་རྩོམ་ལུས་ཀྱི་
རྣམ་པ་བྱེ་བྲག་ཏུ་སྤེལ་བ་དང་དེ་ལས་རྩོམ་གཤིས་ཀྱི་ཁྱད་ཆོས་ཀྱང་མངོན་པར་
གྲུབ་ པའོ། ། འཇུ་ མི་ ཕམ་ པའི་ སྙན་ འགྲེལ་ དབྱངས་ ཅན་ རོལ་ མཚོ་ ལས།
དཔེར་ན་མངར་བ་ཙམ་གྱི་མཚུངས་མོད་ཀྱི། མངར་བའི་བྱེ་བྲག་བུར་ཤིང་
དང་འོ་མ་དང་ཀ་ར་དང་སྦྲང་རྩི་དང་ཤིང་མངར་སོགས་ཀྱི་མངའ་བ་ཉིད་ཀྱི་
ཁྱད་པར་མི་འདྲ་བའམ་ཁྱད་ཆེ་བ་ཡོད་པ་དེ་ལྟ་བུ་ཡིན་མོད་ཀྱི། ཞེས་བྱུང་བ་
ལྟར་རྩོམ་ལུས་ཀྱི་རྣམ་པ་བྱེ་བྲག་པའི་སྒྱུ་རྩལ་གྱི་མཛེས་ཉམས་དང་ཡོན་ཏན་སོ་
སོ་ཐ་དད་དུ་སྣང་བ་རྩོམ་ལུས་ཀྱི་སྟེང་ནས་མངོན་པའི་རྩོམ་གཤིས་ཀྱི་གྲུབ་ཆའི་
ཁྱད་ཆོས་གཙོ་ཤས་ཤིག་ཡིན། བམ་གྲངས་མང་ལ་བརྗོད་བྱ་རྒྱ་ཆེ་བའི་སྒྲུང་
རྩོམ་རིང་མོར་གཏམ་རྒྱུད་ཀྱི་བྱུང་རིམ་དང་མི་སྣའི་སྣང་བརྙན་མངོན་སུམ་་
གསོན་ཉམས་ལྡན་པར་མངོན་པ་དང་རྩེ་འཇོའི་སྤྲོ་ཉམས་རབ་ཏུ་འཁོལ་བའི་
ཉམས་ལྡན་པ་ལྷུག་མའི་རྩོམ་ལུས་དང༌། དཔའ་ངར་དང་སྙིང་སྟོབས་ཀྱི་་
བརྗིད་ཉམས་ལྡན་ཞིང་འཐབ་འཛིང་གི་དྲག་ གླུའམ་སྙན་འཇེབས་ ཡིད་ཀྱི་་་་
འགྱུར་པའི་གླུ་སྙན་བརྗོད་པ་ཚིགས་བཅད་སྙན་རྩོམ། སྡུག་བསྔལ་གྱི་མཆི་མ་
འདོན་པའི་ཉམས་སྐྱོ་བའི་ཟློས་གར་དང་བཞད་གད་ཐོག་ཐག་ཏུ་བསླངས་པ་སྤྲོ་
བའི་ཟློས་གར་དང༌། དེ་མིན་ཁ་མཚར་ཟུར་ཟ་ཁ་ཚ་བའི་ཁ་ ཤགས་དང་་་་
རླབས་ཆེན་བརྗིད་ཉམས་ཆགས་པའི་ལོ་རྒྱུས་ཀྱི་རི་མོའི་སྣང་བརྙན་ལ་སོགས་
པར་རྩོམ་གཤིས་ཀྱི་ཁྱད་ཆོས་སོ་སོར་མངོན་པའོ། །སྒྲུང་རྩོམ་རིང་མོ་དང་ལྷུག་
རྩོམ་ཐུང་ངུ་། སྐྱོ་བའི་ཟློས་གར་རམ་སྤྲོ་བའི་ཟློས་གར་བཅས་ཀྱི་རྩོམ་ལུས་སོ་
461



སོའི་ཁྱད་ཆོས་ལ་མཚོན་ན། རྩོམ་གཤིས་ནི་རྣམ་ པ་གཅིག་ལ་མ་ངེས་པར་
བསྟན་བཅོས་ཀྱི་བརྗོད་བྱ་དང་རྗོད་བྱེད་ཀྱི་རྒྱུ་དང་རྐྱེན་སྣ་ཚོགས་འདུས་པ་ལས་
བྱུང་བའི་ཁྱད་ཆོས་ཀྱི་བདག་ཉིད་ཅན་ཞིག་ཡིན།
ལྔ
སྐྱེ་བོའི་རང་གཤིས་ཀྱི་ཁྱད་ཆོས་བཤད་པ།
རྩོམ་གཤིས་བྱ་བ་ནི་རྩོམ་པ་པོའི་སྐྱེས་སྟོབས་ཀྱི་ཤེས་རབ་དང་སྦྱོང་སྟོབས་
ཀྱི་ཡོན་ཏན། མཛེས་རྟོག་གི་ལྟ་བ་སོགས་བསམ་འདུན་རང་བཞིན་ཏེ་རྩོམ་པ་
པོའི་རྣམ་དཔྱོད་རིག་པའི་རྩལ་ལས་གྲུབ་པའི་བསྟན་བཅོས་སུ་རྩོམ་གཤིས་ཀྱི་
རྣམ་པར་མངོན་ཞིང་ཐོན་པ་ཉིད་དོ། །ཀྲུང་གོ་དང་ཕྱིའི་རྒྱལ་ཁབ་ཀྱི་རྩོམ་
རིག་སྨྲ་བའི་སློབ་དཔོན་རྣམས་ཀྱིས་རྩོམ་རིག་གསར་རྩོམ་གྱི་རྩོམ་གཤིས་ནི་སོ་
སོའི་ཐུན་མོང་མ་ཡིན་པའི་རང་གཤིས་ཀྱི་ཁྱད་ཆོས་བསྟན་བཅོས་སུ་མངོན་པར་
འདོད་དེ། དཔེར་ན་གཟབ་ནན་བརྗིད་ཉམས་ལྡན་པ་ལ་ལུའུ་ཞུན་དང་ཏན་
ཏེང་གི་རྩོམ་གཤིས་དང༌། ཁ་མཚར་ཅན་ལ་མོ་ལེ་ཨེ་དང༌། སྤྲོ་སེམས་རབ་
ཏུ་འཁོལ་བ་ལ་ཞིས་ལེ་དང་གོ་མོ་རོ། ཁ་ཚ་རྣོ་ངར་ཅན་ལ་པཱར་ཀྲ་ཁོ། ཁ་
གསལ་ དག་ཆ་ ཅན་ལ་ཧེ་མིན་ལེ། སྒྲོ་སྐུར་འཆལ་ འདེབས་ པ་ལ་ཁཱ་ཧཱུ་ཁ་་
བཅས་པ་ལྟ་བུ་དེ་དག་ཚང་མ་སྐྱེ་བོ་སོ་སོའི་རང་གཤིས་སྙིང་བོར་གྱུར་བའི་ཐུན་
མིན་གྱི་ཁྱད་ཆོས་རྣམས་རྩོམ་གཤིས་ཀྱི་རྣམ་པར་མངོན་་པའོ། །
རྩོམ་གཤིས་ནི་མི་གཤིས་ཀྱི་རང་བཞིན་རྩོམ་རིག་བསྟན་བཅོས་སུ་མངོན་
པའི་སྣང་ཚུལ་ཁྱད་པར་བ་ཞིག་ཡིན། རྩོམ་པ་པོའི་འཚོ་བའི་ཉམས་མྱོང་དང་
ལོ་རྒྱུས། སྦྱངས་སྟོབས་ཀྱི་ཡོན་ཏན་དང༌། རྣམ་དཔྱོད་རིག་པའི་རྩལ་དང་
སྐྱེས་སྟོབས་ཀྱི་མཐུ་ནུས་དང༌། བསམ་པའི་ལྟ་བ་དང་། མཛེས་རྟོག་གི་ལྟ་བ།
གསར་རྩོམ་གྱི་ཐབས་ཤེས། རྩོམ་རིག་གི་སྲོལ་རྒྱུན་ལ་སོགས་པའི་རྒྱུ་ཕུན་སུམ་
ཚོགས་པ་ལས་བྱུང་བས་དེ་སྣ་མང་གི་རང་བཞིན་ཅན་ཞིག་ཀྱང་ཡིན། རྩོམ་
462



གཤིས་ནི་སྐྱེ་བོ་རང་གི་ལྟ་སྤྱོད་བསམ་སྦྱོར་སྒྱུ་རྩལ་མི་སྣའི་སྣང་བརྙན་གྱི་ཉམས་
སུ་མངོན་པའི་སྣང་ཚུལ་ཁྱད་པར་བ་ཞིག་ཡིན། དེར་བརྟེན་མཁས་པ་རྣམས་
ཀྱིས་རྩོམ་གཤིས་ལས་མི་གཤིས་མཐོང་ཐུབ་ཅེས་བརྗོད་པ་ངེས་པ་དོན་གྱི་ལེགས་
བཤད་དུ་སྣང་། དངོས་དོན་འདི་ལ་གཞིགས་ནས་ཧྥ་རན་སེའི་གཏམ་དཔེ་ལ་
རྩོམ་གཤིས་ནི་སྐྱེ་བོའི་རང་གཤིས་ཡིན་ཞེས་བརྗོད་པས་རྩོམ་གཤིས་ནི་སྒྱུ་རྩལ་
མཁན་གྱི་བསམ་པའི་ཆགས་སྡང་དང་མཚོན་བྱེད་རྣམ་པ་དང་ ཐབས་ཤེས་་་
སོགས་ཤུགས་བསྟན་དུ་མངོན་པའི་ཁྱད་ཆོས་སམ་རྩོམ་ཉམས་ལ་བྱའོ། །ཀྲུང་
གོའི་གནའ་བོའི་རྩོམ་རིག་སྨྲ་བ་རྣམས་ཀྱིས་ཀྱང་རྩོམ་ཡིག་ནི་སྐྱེ་བོ་རང་གི་་
དཔེར་བཤད་པ་དང༌། གང་གི་རྩོམ་ལ་གཟིགས་པ་ནི་དེ་དང་མངོན་པར་
མཇལ་བ་འདྲ། ཞེས་པའི་གཏམ་དཔེ་རླུང་ལྟར་ཁྱབ་པའོ། ། རྒྱུའི་མིན་རྒྱལ་
རབས་ཀྱི་རྩོམ་རིག་མཐའ་དཔྱོད་པ་ལེ་ཀྲོ་ཝུ་ཡིས་《སྙན་ངག་བཀླགས་པའི་ཚོར་
སྣང་》ཞེས་པར། རྩོམ་པ་པོ་དང་བསྟན་བཅོས་ཀྱི་འབྲེལ་བ་བརྗོད་སྐབས།
སྐད་གདངས་ཀྱི་ཉམས་ལས་མི་སྣའི་གཤིས་རྒྱུད་མཚོན་ཞེས་གསུངས་པ་ལྟར།
ནང་བསམ་པའི་རང་བཞིན་ཕྱི་ངག་སྦྱོར་སྐད་གདངས་ཀྱིས་མངོན་པར་དྲངས་
ཏེ་སྒྲོག་ཅིང་མཚོན་པ། གཤིས་རྒྱུད་བབ་ཆགས་སུ་ལྷོད་པོར་གནས་པའི་སྐད་
གདངས་ཀྱང་དེ་བཞིན་དུ་ཞི་ཞིང་ལྷོད་པོར་ཐོན་པ། བློ་རྒྱ་ཆེན་པོར་རྔམ་
བརྗིད་ཀྱི་ཉམས་ཐོན་པ། སྤོབས་པ་ཅན་ལ་དཔའ་མཛངས་ཀྱི་ཉམས་ཐོན་པ།
སྐྱོ་ ཤས་ཅན་ལ་མྱ་ངན་གྱི་ཉམས་ ཐོན་པ། ཁྱད་པར་པ་ལ་ངོ་མཚར་བའི་
ཉམས་ ཐོན་པ། མདོར་ན་གཤིས་རྒྱུད་སྣ་ཚོགས་ཕྱི་ལུས་ངག་གི་ཉམས་སུ་་
མངོན་པ་འཇིག་རྟེན་ཆོས་ཉིད་ཡིན། སྐྱེ་བོའི་གཤིས་རྒྱུད་ཐམས་ཅད་བསྟན་
བཅོས་ཀྱི་རྩོམ་གཤིས་སུ་ཡོངས་སུ་མངོན་དགོས་པའི་ངེས་པ་མེད་ལ། རྩོམ་པ་
པོའི་གསར་རྩོམ་གྱི་ཐབས་ཤེས་དང་སྒྱུ་རྩལ་གྱི་སྐྱེ་སྟོབས་ཤེས་རབ་དང་སྦྱོང་
སྟོབས་ཀྱི་ཡོན་ཏན་གཅིག་ཏུ་གྱུར་བའི་ཐུན་མོང་མ་ཡིན་པའི་སྒྱུ་རྩལ་སྣང་བརྙན་
སོ་སོའི་ཉམས་དང་འགྱུར་པའི་སྣང་ཚུལ་ལས་རྩོམ་གཤིས་ཀྱི་རང་མཚན་གསལ་
ཞིང་གསོན་ཉམས་ལྡན་པར་ཡོངས་སུ་མངོན་ནོ། །
463



སྐྱེ་སྟོབས་ཀྱི་ཤེས་རབ་དང་སྦྱོང་སྟོབས་ཀྱི་ཡོན་ཏན་ཁྱད་དུ་འཕགས་པའི་
རྩོམ་པ་པོ་རྣམས་ལ་རང་གི་སྒྱུ་རྩལ་གྱི་མ་ལག་ཆ་ཚང་བར་གྲུབ་ཡོད་དེ་སྒྱུ་རྩལ་གྱི་
མ་ལག་དེ་དག་རྐྱེན་སྣ་ཚོགས་པའི་དབང་དུ་འགྲོ་བས་རྩོམ་གཤིས་ཀྱི་རྣམ་པའང་
སྣ་ཚོགས་པར་འབྱུང་སྟེ། དཔེར་ན་འཇིག་རྟེན་འཚོ་བའི་དོན་དངོས་འབྲི་
བའི་རྩོམ་གཤིས་དང་ནང་སེམས་ཀྱི་ཕུགས་བསམ་མཚོན་པའི་རྩོམ་གཤིས་དང་
རྟགས་མཚན་བསྡུས་བརྗོད་དུ་མཚོན་པའི་རྩོམ་གཤིས་དང་། ཡང་ན་ཡིད་ཀྱི་
འགྱུར་བ་བརྗོད་པའི་རྩོམ་གཤིས་སམ་དེ་དག་བཞི་བོ་གཅིག་ལྕོགས་སུ་སྦྱོར་བའི་
རྩོམ་གཤིས་བཅས་དང༌། སྤྱིར་སྐྱེ་བོ་སོ་སོའི་རྩོམ་གཤིས་ལ་གཙོ་ཕལ་གྱི་ཕྱོགས་
དང་ཆ་དུ་མ་འབྱུང་ངེས་ཏེ། ཡིག་བརྒྱ་དབྱངས་བ། ཅིག་དང་། བམ་བརྒྱ་
གདངས་གཅིག་ཏུ་འབྱུང་མི་སྲིད་པ་འཇིག་རྟེན་ཆོས་ཉིད་དོ། །
རྒྱལ་དབང་ལྔ་བ་ཆེན་པོའི་སྙན་འགྲེལ་དབྱངས་ཅན་དགྱེས་གླུར། བུང་
བ་སྙན་འགྱུར་ ཀླུ་དབྱངས་ལེན་པ་ལ། ། པད་མ་དགའ་བས་ལྡེམ་ལྡེམ་མངོན་
པར་ རྒོད། ། ཅེས་པ་ལྟ་བུ་སྙན་ཞིང་འཇེབས་པའི་ཉམས་ལྡན་ལ། དེ་ཡང་།།
མང་དུ་ཐོས་པའི་རལ་ཁུར་རབ་ལྕི་ཞིང་། །གནས་ལྔ་རིག་པའི་ལུས་སྟོབས་རྣམ་
པར་རྒྱས། ། མཁས་མང་གངས་རིའི་སྤོ་ལ་འགྱིང་མཛད་པ། ། ཞེས་པ་ལྟ་བུར་
བརྗིད་ཆགས་སྙིང་སྟོབས་རྒྱས་པའི་ ཉམས་ ཐོན་ པ་ལྟ་བུ། རྒྱལ་ བ་ ཚངས་་་
དབྱངས་རྒྱ་མཚོའི་མགུར་ཀླུ་རུ། ལྕང་གླིང་གྲུ་བཞིའི་ནང་གི ། འཇོལ་མོ་
སྐྱིད་སྐྱིད་བུ་ཁྲིད། ། ཧ་ཅང་གནག་རང་དྲགས་ནས། །དགའ་བའི་དུང་སེམས་
ཡལ་སོང༌། །ཞེས་པར་སྐྱོ་སྣང་སྡུག་བསྔལ་བའི་ཉམས་ཐོན་པ་ལྟ་བུ་དང་། དེ་
ཡང་། རང་ སེམས་ སོང་བའི་མི་དེ། ། གཏན་གྱི་མདུན་མར་བྱུང་ན། །རྒྱ་་
མཚོའི་གཏིང་ནས་ནོར་བུ། །ལོན་པ་དེ་དང་མཉམ་བྱུང་། །ཞེས་པས་ཡིད་ཆེས་
དང་སྤྲོ་སྣང་གི་ཉམས་ཐོན་པ་ལྟ་བུའོ། ། ཕུལ་དུ་བྱུང་བའི་རྩོམ་པ་པོ་ཞིག་ལ་
མཚོན་ན་རང་གི་ལོ་རྒྱུས་ཉམས་མྱོང་དང་འཚོ་བའི་མྱོང་རྒྱུས། བསམ་བློའི་
འཕེལ་ཕྱོགས་དང༌། རང་གཤིས་ཀྱི་ནང་འགལ་དེ་མིན་མཚོན་བྱེད་ཀྱི་ཐབས་
དང་རྣམ་པ་སོགས་ཀྱི་གྲུབ་ཆའི་རྐྱེན་སྣ་ཚོགས་ཀྱིས་རྩོམ་གཤིས་ཀྱང་དུས་དང་
464



གནས་ ཀྱི་ དབང༌ དུ་ འགྲོ་ བའི་ སྒོ་ ནས་ འགྱུར་ ལྡོག་ ཅི་ རིགས་ འབྱུང༌ ངེས།
དཔེར་ན་ལུའུ་ཞུན་གྱི་རྩོམ་གཤིས་སྔ་མའི་དུས་སུ་ཐུགས་དགོངས་གཟབ་ཅིང་
ནན་པ་དང་ཕྱིས་སུ་དཔའ་ངར་དང་སྙིང་སྟོབས་ཆེ་བའི་ཉམས་སུ་གྱུར་བ་ལྟ་
བུའོ། ། ཕྱི་རོལ་ཡུལ་གྱི་སྣང་ཚུལ་སྣ་ཚོགས་ཀྱི་རྐྱེན་གྱིས་རྩོམ་པ་པོ་རྣམས་ལ་
ཆགས་པ་དང་སྡང་བའི་སེམས་བྱུང་སྣ་ཚོགས་བསླངས་པས་འཇིག་རྟེན་གྱི་ལྟ་བ་
དང་རིན་ཐང་གི་ལྟ་བ། མཛེས་རྟོག་གི་ལྟ་བ་སོགས་ལ་འགྱུར་བ་ཕུན་སུམ་
ཚོགས་པར་འབྱུང་བ་དང་དེ་ལས་རྩོམ་རིག་གསར་རྩོམ་གྱི་སྒྱུ་རྩལ་མཚོན་ཐབས་
དང་མཛེས་རྟོག་གི་སྣང་བརྙན་སྣ་ཚོགས་སྐྲུན་ཞིང་འབྱུང་སྟེ། ཚིག་གི་སྦྱོར་བ་
ཁ་གསལ་ཞིང་དོན་བསྡུས་པའམ་ཚིག་སྦྱོར་བདེ་ཞིང་གོ་སླ་བ་དང༌། ཡང་ན་
ཚིག་སྙན་ཞིང་འཇེབས་ལ་ཤུགས་ཀྱང་ལྡན་པའམ། རྣམ་པ་གསར་ཞིང་་་་་
དྭངས་ལ་བརྗོད་དོན་གཟབ་ནན་ཅན་དང་། ཡང་ན་ཁ་མཚར་གྱི་རྩེད་སྤྲོ་རབ་
ཏུ་འཁོལ་བའམ། ཡང་ན་ཚིག་ཟུར་རྣོ་ཞིང་ཁ་ཚ་བའམ། ཡང་ན་གཟབ་
བརྗིད་ཀྱི་ཉམས་ཆགས་པའམ། ཡང་ན་བརྗོད་བྱ་གཏིང་ཟབ་ཅིང༌ ཤུགས་
བསྟན་དུ་མངའ་བ་ལ་སོགས་པའི་རྩོམ་གཤིས་ནི་རྣམ་པ་སྣ་ཚོགས་ཤིང་སོ་སོའི་
རང་མདངས་ཀྱི་འོད་འཚེར་བཞིན་ཀློག་མཁན་རྣམས་ཀྱི་གཟིགས་མོར་སྒྱུ་རྩལ་
སྣང་བརྙན་ཕུན་སུམ་ཚོགས་པར་བསྐྲུན་སྟབས། ཟིལ་ཐིགས་རེ་ལ་ཉི་ཟེར་
འཕྲོས་པ་བཞིན་ཁ་དོག་སྣ་ལྔའི་འོད་སྣང་མཐའ་ ཡས་ པར་འཚེར་བའི་རྩོམ་
གཤིས་ཀྱི་དཔལ་ཡོན་རྣམ་པར་མངོན་ནོ། །
དྲུག
མཛེས་རྟོག་གི་ཁྱད་ཆོས་བཤད་པ།
རྩོམ་རིག་བསྟན་བཅོས་ཀྱི་རྩོམ་གཤིས་ལ་དུས་རབས་ཀྱི་རང་བཞིན་དང་།
མི་རིགས་ཀྱི་རང་བཞིན། སྤྱི་ཚོགས་ཀྱི་རང་བཞིན། རྩོམ་ལུས་ཀྱི་རང་་་
བཞིན་བཅས་ལྡན། དེ་དག་གི་ཐུན་མོང་མ་ཡིན་པའི་ཁྱད་ཆོས་སོ་སོར་མངོན་
465



པ་ཙམ་གྱིས་སྒྱུ་རྩལ་གྱི་མཛེས་པའི་དཔལ་དང་ཉམས་མངོན་མི་ནུས་ཏེ། ཐུན་
མོང་མ་ཡིན་པའི་ཁྱད་ཆོས་དེ་དག་ལ་མཛེས་པར་རྟོག་པའི་སྒྱུ་རྩལ་གྱི་ཚེ་སྲོག་
མངོན་པར་ཞུགས་ཚེ་སྒྱུ་རྩལ་ རང་བཞིན་གྱི་མཛེས་པ་དང༌ ལྡན་ པར་འགྱུར།
དེ་ཡང་མཛེས་རྟོག་གི་གྲུབ་ཆ་ལ་སྤྱིར་བཏང་རྩེད་སྤྲོའི་ཉམས་དང་བརྗིད་ཆགས་
པ་དང་། མཛེས་ཤིང་སྡུག་པ་དང་། འཇིག་རྟེན་གྱི་མི་ཆོས་ཚུལ་ལུགས་ཀྱི་
ཉམས་དང་བཅས་མཛེས་རྟོག་གི་རྣམ་པ་ལ་རིགས་ཆེ་ཤས་ལྔར་དབྱེ་སྟེ། །
༡. སྤྲོ་ཉམས་ཀྱི་མཛེས་པ། རྩོམ་རིག་གི་མཛེས་རྟོག་རང་བཞིན་དང་
རྩེད་སྤྲོའི་རང་བཞིན་ལྷུན་གྲུབ་ཏུ་གྱུར་པ་ནི་མཛེས་རྟོག་གི་གྲུབ་ཆ་གཙོ་བོ་ཞིག་
ཡིན། རྩེད་སྤྲོའི་རང་བཞིན་གྱི་ཡིད་དབང་འགུགས་པའི་ནུས་པ་ནི་རྩོམ་རིག་
གི་མཛེས་རྟོག་ནུས་པའི་སྣང་ཚུལ་གཙོ་བོ་ཞིག་ཡིན། རྩོམ་རིག་བསྟན་བཅོས་
ཁྲོད་ཀྱི་སྒྱུ་རྩལ་སྣང་བརྙན་གསོན་ཉམས་ལྡན་པའི་མཛེས་ཉམས་ཀྱི་དཔལ་ཡོན་
དང་ནུས་པས་ཀློག་མཁན་རྣམས་ཀྱི་གཟིགས་མོར་ངོ་མཚར་ཞིང་ཡིད་སྤྲོ་བའི་སྒྱུ་
རྩལ་མཛེས་སྣང་ཕུན་སུམ་ཚོགས་པར་སྦྱིན་ཞིང་སྣང་། རྩོམ་པ་པོས་སྤྱི་ཚོགས་
འཚོ་བའི་ལག་ལེན་གྱི་ཉམས་མྱོང་ལ་བརྟེན་ནས་མཛེས་རྟོག་གི་རྒྱུ་ཕུན་སུམ་
ཚོགས་པར་སྡུད་ལེན་དང་བཙོ་སྦྱང་བྱས་ནས་རྩོམ་རིག་བསྟན་བཅོས་ཀྱི་སྒྱུ་རྩལ་
སྣང་བརྙན་གྱི་ཉམས་སུ་སྤེལ་ཏེ་ཕུགས་བསམ་ལ་སོགས་པའི་མཛེས་སྣང་ཕུན་
སུམ་ཚོགས་པར་བསྐྲུན་ནོ། ། དེ་ཡང་རྩོམ་རིག་བསྟན་བཅོས་ལ་ལ་བརྗོད་བྱ་
དོན་གྱི་རང་བཞིན་ངོ་མཚར་བའི་ཉམས་ཐོན་པ། ལ་ལ་བརྗོད་སྙིང་གི་བཀོད་
འདོན་ལ་གསར་བཏོད་ཀྱི་རིག་པ་ངོ་མཚར་བ་དང་། ལ་ལའི་བྱུང་རིམ་གྱི་
བཀོད་པ་ཡིད་དུ་འོང་བ་དང༌། ལ་ལའི་མི་སྣའི་སྣང་བརྙན་གྱི་རང་གཤིས་ལ་
ཁ་མཚར་བཞད་གད་ཀྱི་ཉམས་མངོན་པར་ཐོན་པས་དགོད་བྲོ་བ་དང༌། སྤྱིར་
མཛེས་རྟོག་རྩེད་སྤྲོ་ལ་མངོན་པར་རོལ་ཞིང་བརྩོན་པ་ནི་མིའི་ལྷན་སྐྱེས་ཀྱི་འདོད་
པའི་རང་བཞིན་ཞིག་སྟེ་སྤྱི་ཚོགས་དང་རང་བྱུང་གི་མཛེས་པའི་དཔལ་ལ་ལོངས་
སུ་སྤྱོད་སྤྲོ་བ་དང་། རྩོམ་རིག་གསར་རྩོམ་གྱིས་མིའི་ལྷན་སྐྱེས་ཀྱི་མཛེས་རྟོག་
གི་འདོད་མོས་མངོན་པར་འཇོ་བཞིན་པ་ནི་དངོས་ལུགས་སོ། རྩེད་འཇོའི་སྤྲོ་
466



སྣང་ཞེས་པ་ནི་མཛེས་པར་རྟོག་པའི་སྣང་ཚུལ་གྱི་རྣམ་པ་ཞིག་སྟེ། རྩེད་འཇོའི་
སྤྲོ་སྣང་གི་མཛེས་པ་ལ་མཆོག་དམན་གྱི་རིགས་གཉིས་མཆིས་ཏེ། མཆོག་གྱུར་
གྱི་མཛེས་པས་བླ་ན་མཐོ་བའི་མཛེས་རྟོག་གི་སྤྲོ་སྣང་སྤེལ་ཞིང་སློང་བ། དམན་
པའི་ མཛེས་སྣང་གི་བསམ་པས་ཚུལ་འཆལུ་ ཚད་མེད་དང་མཛེས་ པའི་ རང་་་
བཞིན་ཉམས་ཤིང་འགལ་འདུའི་ཉམས་རྒུད་པའི་སྐྱོན་དང་སྣང་ཚུལ་འདོན་
པས་འགོག་ཅིང་སྤོང་དགོས་སོ། །
༣. བརྗིད་ཉམས་ཀྱི་མཛེས་པ། ཧེ་གོར་གྱིས། རྔམ་ཞིང་བརྗིད་པའི་
རྩོམ་ཉམས་ནི་མཛེས་པའི་རྣམ་པ་སྤྱི་མཚན་དུ་གྱུར་བའི་སྒྱུ་རྩལ་གྱི་ཚད་མཐོ་
ཤོས་ཤིག་ཡིན་ལ་དེས་འགངས་ཆེ་བའི་དོན་ཞིག་བརྗོད་བྱར་བཟུང་སྟེ་རྣམ་་་
དཔྱོད་རིག་པའི་སྟོབས་ཀྱི་སྒོ་ནས་རྣམ་པར་བརྗོད་ཅིང་མཚོན་པའོ་ཞེས་མཛེས་
རྩལ་རིག་པའི་དགོངས་དོན་ལ་ངེས་པའི་ལེགས་བཤད་ཀྱི་ཚིག་འདིས་བརྗིད་
ཉམས་ཀྱི་མཛེས་པའི་ཁྱད་ཆོས་གསལ་བར་བསྟན། མེ་ཁེ་ རང་ཆིས་རོའི་་་
འཇིམ་བརྐོས་ཀྱི་ཕོ་སྐྱེས་གཞོན་པའི་ལུས་ཀྱི་ལང་ཚོའི་སྐྱེ་སྟོབས་ཀྱི་དཔལ་དང་
བརྗིད་ཉམས་མངོན་པར་ཐོན་པ། རྔམ་བརྗིད་ཀྱི་མཛེས་པའི་བརྗོད་བྱའི་
ཡུལ་གྱི་རང་བཞིན་བླ་ན་མེད་པའམ་རླབས་ཆེ་བའི་ཉམས་ཤིག་ལྷན་སྐྱེས་སུ་
མཆིས་ཏེ། རང་བྱུང་ཁམས་ཀྱི་སྣང་ཚུལ་ལ་རི་རྒྱལ་ལྷུན་པོར་བརྗིད་ཆགས་པ་
དང་རྒྱ་མཚོ་ཆེན་པོར་གཏིང་ཟབ་མཐའ་ཡས་པ་དང༌། སྐྱིན་ཐང་ཆར་དྲག་
ཆེན་པོར་འཇིགས་རྔམ་གྱི་ཉམས་སོགས་ལྡན་པ་དང༌། སྤྱི་ཚོགས་རང་བཞིན་
གྱི་སྣང་ཚུལ་ལ་གཞུང་དྲང་རང་ཚུགས་ཅན་གྱི་སྐྱེས་ཆེན་དམ་པ་དང༌། རང་
སྲོག་བློས་བཏང་ནས་བདེན་དོན་ལ་བརྩོན་པའི་དཔའ་བོ་དང་མཁས་ཆེན་དམ་
པ་རྣམས་ཀྱི་ངང་ཚུལ་བརྗོད་བྱའི་སྙིང་བོར་བཟུང་སྟེ་སྒྱུ་རྩལ་གྱི་སྣང་བརྙན་དུ་
སྐྲུན་པར་ཕྱིའི་དངོས་རྣམ་མིའི་གཟུགས་སུ་བཀོད་པའམ་མི་སྣ་དངོས་གཟུགས་
སུ་བཀོད་པའི་སྒྱུ་རྩལ་སྣང་བརྙན་ཕུན་སུམ་ཚོགས་པར་བསྐྲུན་པ་ལ་རྔམ་བརྗིད་
ཀྱི་མཛེས་ཉམས་མངོན་པར་ཐོན། དེའང་བོད་རང་གི་རྩོམ་གཤིས་ཀྱི་ལུགས་
ལ་མཚོན་ན་རྔམ་བརྗིད་ཀྱི་མཛེས་ཉམས་འདོན་པའི་དཔེ་ལ་རྒྱལ་དབང་ལྔ་བ་
4 67



ཆེན་མོ་དང་ཀུན་མཁྱེན་འཇམ་དབྱངས་བཞད་པའི་རྡོ་རྗེ་འཆང་དང༌། ཞིང་
ཞུང་པ་ཆོས་དབང་གྲགས་པ་སོགས་འཇོག དེ་དག་གི་རྩོམ་གཤིས་ལ་བརྗིད་
ཆགས་ཀྱི་མཛེས་ཉམས་ལྡན་པར་ཡོངས་སུ་གྲགས་པའོ། །
༣. མཛེས་ཤིང་སྡུག་པའི་ཉམས། འདི་ལ་ མཉེན་ཞིང་འཇམ་པའི་་་་
མཛེས་ཉམས་སུའང་བརྗོད། རྔམ་བརྗིད་ཀྱི་མཛེས་ཉམས་དང་ལྡོག་པར་
མཆིས་ཏེ། སྔ་མར་ཕོ་གསར་གྱི་དཔའ་ཉམས་ལྡན་ལ་ཕྱི་མར་མོ་གསར་གྱི་སྒེག་
ཉམས་ལྡན་པ་ལྟ་བུའི་རྩོམ་གཤིས་ཀྱི་ཁྱད་ཆོས་མཆིས། འདིས་བརྗོད་བྱ་གཙོ་
ཤས་འཇིག་རྟེན་གྱི་རྣམ་རིག་གསར་དུ་བཞད་ཅིང་ལུས་ལང་ཚོའི་དཔལ་གསལ་
བའི་ཕོ་གསར་དང་མོ་གསར་གྱི་མཛའ་བརྩེ་དང་སྒེག་པའི་ཉམས་དང་འགྱུར་བ་
དང་སྐྱེ་སྟོབས་ཀྱི་དཔལ་ཡོན་སོགས་གཞིར་བཟུང་ནས་སྒྱུ་རྩལ་སྣང་བརྙན་དུ་
རིས་འབྲི་བྱེད་པ་དང༌། དེ་མིན་རང་བྱུང་གི་རྣམ་པའི་རྫ་ཆུ་བསིལ་མ་ལྷུང་
ལྷུང་དུ་འབབ་པའི་ཉམས་དང་། འཇའ་ལུས་ལྟར་འཁྱོགས་པའི་ཟམ་ཆུང་གི་
ཉམས་དང་། བྱེའུ་འཇོལ་མོའི་མགྲིན་འགྱུར་དང་རྒྱ་མཚོའི་ཁུག་རྟའི་གཤོག་
འགྱུར་སོགས་ཀྱི་མཛེས་ཉམས་ཀྱི་རྣམ་པ་རིས་སུ་ཐོན་པར་འབྲི་བ་དང༌། དེ་
མིན་བཟོ་བཀོད་ལེགས་པའི་དངོས་རྫས་ཤིག་གམ་རྒྱུན་ཆས་ཀྱིས་མཛེས་པའི་
ཉམས་དང༌། ཡང་ན་གྲོགས་ཕན་ཚུན་གྱི་མཛའ་མཐུན་དང་བྱམས་བརྩེའི་
དཔལ་ཡོན་སོགས་ཀྱི་མཛེས་ཉམས་སྒྱུ་རྩལ་སྣང་བརྙན་གྱི་གཟུགས་སུ་མངོན་
པར་བསྐྲུན་ཅིང་བཀོད་པས་རྒྱ་ཆེ་ཀློག་པ་པོ་རྣམས་ཀྱི་མཛེས་རྟོག་གི་གཟིགས་
མོར་མཛེས་ཤིང་སྡུག་པའི་ཉམས་ཕུན་སུམ་ཚོགས་པར་སྦྱིན་ནོ། གནའ་བོའི་
ཀུ་རུ་སུའི་མེ་རོའི་《 ཝུ་ནཱ་སི་》དང་ཏཱ་ཧྥུ་ཆིས་ཀྱི་《མུན་ནཱ་རིས་སཱ་》ཞེས་པའི་སྣུམ་
ཚོན་རི་མོ་འདི་གཉིས་ལས་མཛེས་ཉམས་མངོན་པར་མཚོན་པའི་ཕུལ་བྱུང་གི་
བསྟན་བཅོས་ཀྱི་དཔེར་བརྗོད་པ་ལྟར། འཇིག་རྟེན་ན་འགྲན་ཟླ་བྲལ་བའི་
མཛེས་མ་འདི་གཉིས་ཀྱི་རེག་བྱ་ལུས་ཀྱི་གཞོན་ཤ་རྒྱས་ཤིང་མཉེན་ལ་ལང་ཚོའི་
དཔལ་ཡོན་མངོན་པར་གསལ་པའི་མིག་དབང་གི་མདངས་ལས་སྙིང་ཉེ་ཞིང་
དགའ་སྤྲོ་བ་དང་ཐུགས་གཞིགས་ཟབ་མོའི་ཉམས་མངོན་པར་ཐོན་ཞིང༌། ཚེ་
68



སྲོག་དང་ཤ་ཁྲག་གིས་གྲུབ་པའི་ལུས་ཕུང་ལ་ཚུལ་ལྡན་བག་ཡོད་ཀྱི་གཤིས་བཟང་
དང་ཡ་རབས་དམ་པའི་དགེ་སྤྱོད་ཀྱི་མཛེས་པའི་དཔལ་ཡོན་གྱི་ཉམས་མངོན་
པར་ཐོན་པ་བཞིན་ནོ། ། སྙན་ཞིང་འཇེབས་པའི་ཉམས་ལ་རང་རེའི་བོད་ལ་
མཚོན་ན་གུང་ཐང་བསྟན་པའི་སྒྲོན་མེས་མཛད་པའི་《ཉམས་མྱོང་རྒན་པོའི་
འབེལ་གཏམ་》དང་རྒྱལ་བ་ཚང་དབྱངས་རྒྱ་མཚོའི་《 མགུར་གླུ་》དང༌། ཀློང་
ཆེན་རབས་འབྱམས་པ་དྲི་མེད་འོད་ཟེར་གྱིས་མཛད་པའི་《བློ་གསལ་རི་བོང་གི་
རྟོགས་བརྗོད་》དང་དཔལ་སྤྲུལ་འཇིགས་མེད་ཆོས་ཀྱི་དབང་བོའི་《གཏམ་པད་
མའི་ཚལ་གྱི་ཟློས་གར་》བཅས་ཀྱི་རྩོམ་གཤིས་ཁོ་གསལ་ཞིང་གོ་བདེ་ལ་ཚིག་སྦྱོར་
སྙན་ཞིང་འཇེབས་པས་སྙན་དབང་གི་བཅུད་དུ་གྱུར་པ་ལྟ་བུའོ། །
༩. ཁ་དོག་གི་ཉམས་ཐོན་པའི་མཛེས་པ། འདི་ནི་རི་མོའི་སྒྱུ་རྩལ་གྱི་
ཚོན་མདོག་གི་རིག་པའི་ཐ་སྙད་ལ་བརྟེན་ནས་རྩོམ་རིག་བསྟན་བཅོས་ཀྱི་བརྗོད་
བྱའི་ཁ་དོག་གི་མཛེས་པའི་ཉམས་ངག་སྦྱོར་ཚིག་གི་རྣམ་པར་སྤེལ་པའི་སྒྱུ་རྩལ་
སྣང་བརྙན་དུ་མངོན་པའི་ཁ་དོག་གི་མཛེས་པ་དེ་རྩོམ་གཤིས་ཀྱི་མཛེས་ཉམས་སུ་
བརྗོད་པའོ། ། རྩོམ་པ་པོའི་ནང་སེམས་ཀྱི་མཛེས་རྟོག་ཕུགས་བསམ་མམ་འདུ་
ཤེས་ཀྱི་འགྱུར་བ་ནི་སྒྱུ་མའི་མེ་ལོང་ཇི་བཞིན་ཕྱི་དངོས་པོའི་འཇིག་རྟེན་གྱི་སྣང་
ཚུལ་དང་ཁ་དོག་སྣ་ཚོགས་མངོན་པར་འཆར་ཞིང་སྣང་སྟེ། དེ་ཡང་ངག་སྦྱོར་
གྱི་མིང་དང་ཚིག་གི་ཚོགས་པར་སྤེལ་བའི་ཚིག་གསེང་ནས་ཁ་དོག་གི་ཉམས་
མངོན་པར་བཀྲ་བ་མ་ཟད་དེ་ལ་ཆགས་སྡང་གི་སེམས་ཀྱི་ཁ་དོག་གི་མདངས་
ཀྱང་མངོན་པར་འཚེར་ཞིང་སྣང་བ། ཝུན་ཡེས་དོའི་《 ཁ་དོག་གི་མདངས་》
ཞེས་པའི་སྙན་རྩོམ་དུ་ཚིག་ངོས་ལ་ཁ་དོག་གི་མཛེས་ཉམས་ཐོན་པར་བཀོད་ཅིང་
མི་ གཤིས་ཀྱི་ངང་ཚུལ་ཡང་ཁ་དོག་གི་ཉམས་སུ་སྦྱར་ཡོད་དེ། ཁ་དོག་མི་
གཤིས་ཀྱི་དཔེར་བཀོད་དེ་མི་གཤིས་ལ་ཁ་དོག་གི་སྣང་བས་བཀླུབས་ཏེ་ནང་
སེམས་ཀྱི་འགྱུར་བ་འཇའ་ཚོན་སྣ་ལྔའི་གཟུགས་སུ་སྣང་བར་བཀོད་ཡོད། ཇི་
སྐད་དུ། བདག་གི་ཚེ་སྲོག་ནི་རིན་ཐང་བྲལ་བའི་ཤོག་དཀར་ཞིག་སྟེ། ལྗང་
མདོག་གིས་བདག་ལ་སྐྱེ་སྟོབས་ཀྱི་དཔལ་བསྩལ་ཅིང་དམར་པོས་བརྩེ་དུང་གི་
469



ཁྲག་རྒྱུན་བྱིན། སེར་པོས་བློ་དཀར་གཞུང་དྲང་ གི་ བཀའ་ སློབ་ གནང་ལ།།
སྔོན་པོས་ཚུལ་ལྡན་སྤྱོད་བཟང་གི་བསླབ་བྱ་མནོས། ཟིང་དམར་གྱིས་ཡིད་
ཆེས་དང་ཕུགས་བསམ་སྐྱེ་བར་སྐུལ། ཐལ་མདོག་གིས་སྐྱོ་བའི་སྡུག་བསྔལ་
མྱོང་དུ་བཅུག ཅེས་བྱུང་བ་ལྟ་བུ། རྩོམ་རིག་ གསར་རྩོམ་ལ་གོམས་པའི་
རྩོམ་རིག་མཁན་པོ་རྣམས་ཀྱི་མཛེས་རྟོག་ལྟ་ཚུལ་མ་འདྲ་ན་བརྗོད་བྱ་དངོས་པོའི་
ཁ་དོག་གཅིག་རུང་བསམ་པའི་ངང་ཚུལ་ཐ་དད་དུ་མཚོན་ཏེ། དཔེར་ན་ལྗང་
གུ་ཡིན་པ་གཅིག་ཀྱང་ལ་ལས་ཡིད་ཆེས་དང་རེ་འདུན་གྱི་མཚོན་རྟགས་བྱེད་པ་
དང་། ལ་ལས་བདེ་སྐྱིད་ཀྱི་མཚོན་རྟགས་བྱེད་པ་( སྤྱིར་བཏང་སྔོན་པོ་བདེ་སྐྱིད་ཀྱི་
མཚོན་རྟགས་སུ་འགོད་པ།） ཁ་ཤས་ཀྱིས་དེ་ཡང་མུན་ནག་དང་འཇིགས་རུང་གི་མཚོན་
དོན་དུའང་འགོད་དེ་(དཔེར་ན་འདྲེ་མེ་སྦར་གྱི་མེ་ལྗང་སྔོན་ལྟ་བུ།) རྩོམ་པ་པོ་རྣམས་ཀྱིས་
ཁ་དོག་གི་མིང་དང་ཐ་སྙད་ལ་རྣམ་དཔྱོད་རིག་པས་རྟོག་དཔྱོད་བྱེད་པ་ཧ་ཅང་
གལ་ཆེ་སྟེ། ཁ་དོག་སྣ་ཚོགས་ཀྱི་འཇིག་རྟེན་ལ་དངོས་མྱོང་གི་རྟོགས་པ་རྙེད་
དེ་ཁ་དོག་སྣ་ཚོགས་ནང་སེམས་ཀྱི་རང་བཞིན་དུ་བཅོས་ནས་ཁ་དོག་སྣ་ཚོགས་
ཀྱི་མདངས་ལས་ཡིད་ཀྱི་སྣང་ཚུལ་སྣ་ཚོགས་འོད་དུ་འཚེར་བའི་སྒྱུ་རྩལ་གྱི་འཇིག་
རྟེན་དུ་སྐྲུན་ཅིང་སྣང་ངེས། རྩོམ་རིག་བསྟན་བཅོས་ཀྱི་ཁ་དོག་གི་ཉམས་ལ་
རྩོམ་པ་པོའི་ཆགས་སྡང་གི་སེམས་ཀྱིས་ངེས་པར་གཏམས་ཤིང་རླན་པ་དང་རྩོམ་
གཤིས་ཀྱི་ཁྱད་ཆོས་དང་གྲུབ་ཆ་གལ་ཆེན་ཞིག་ཀྱང་ཡིན། དཔེར་ན་ལྕང་སྐྱ་
རོལ་བའི་རྡོ་རྗེའི་ཞུ་འཕྲིན་གྱི་ལན་བསྩལ་བ་ཞེས་པ་ལས། རབ་དཀར་གངས་
ཀྱི་རི་བོའི་ངོས་ ཆགས་ ཟླ་ གཞོན་ འོད་ ཟེར་ལྟ་བུ་འམ། ། ཞེས་ བྱུང་ བ་དང་།
ཞང་ ཞུང་ ཆོས་ དབང༌ གྲགས་ པའི་ རྒྱལ་ པོ་ རཱ་ མ་ ཎའི་ གཏམ་ རྒྱུད་ དུའང༌།
འཛིན་མ་རུས་པའི་གོས་དཀར་ཅན། །ཞེས་བྱུང་བའི་མཚོན་བྱེད་ཀྱི་དཔེ་དཀར་
པོ་ཡིན་པ་འདྲ་ལ་མཚོན་བྱའི་དོན་ཐ་དད་དུ་འགྲོ་བར་གསལ་བ་ལྟ་བུའོ། །
དེའང་རཱ་མ་ཎ་ལས། ཁྲག་གིས་དམར་པའི་རྒྱ་མཚོ་ནི། ། ཞེས་དང་། ཡང་།
མཐུན་མཚམས་གོས་དམར་ཅན་ལ་ལྟོས། ། ཞེས་དང༌། ཡང་། ངུར་སྨྲིག་
ཚོན་གྱི་ཕྱོགས་དག་ལ་འོ ད་དམར་འགྲེམས་མཛད་ཅེས་བྱུང་བ་ལྟ་བུའི་ཁ་དོག་
47)



དམར་པོ་གཅིག་པོས་འཇིགས་རུང་དང་མཛེས་སྣང་དང་དད་ པའི་ཉམས་་་་་
བཅས་སོ་སོར་མཚོན་པ་ལྟ་བུའོ། ། རྩོམ་གཤིས་ཀྱི་མཛེས་རྟོག་ཁྱད་ཆོས་ངོམ་
པར་ཁ་དོག་གི་མཛེས་པ་ལ་དོན་སྙིང་ཕུན་སུམ་ཚོགས་པ་མཆིས་སོ། །ཕྱི་རོལ་
ཡུལ་གྱི་ཁ་དོག་དང་ཡུལ་ཅན་རྩོམ་པ་པོའི་ནང་སེམས་གཉིས་རྟེན་དང་བརྟེན་
པའི་ཚུལ་དུ་ནང་སེམས་ཀྱི་འགྱུར་བ་ཕྱི་ཁ་དོག་གི་གཟུགས་སུ་མངོན་པ་དང་
ཕྱིའི་ཁ་དོག་གི་གཟུགས་ལས་ནང་སེམས་ཀྱི་འགྱུར་བ་མཚོན་པའི་སེམས་དང་ཁ་
དོག་གཅིག་གྱུར་དུ་སྒྱུ་རྩལ་སྣང་བརྙན་དུ་གསོན་ཉམས་ལྡན་པར་མཚོན་པ་ལྟ་བུ།
སྒྱུ་རྩལ་ལ་རྟོག་ སྣང་གི་ཤུགས་ཆེ་སྟེ་རྩོམ་རིག་སྒྱུ་རྩལ་ གྱི་ སྣང་བརྙན་རྣམས་་
གཟུགས་དང་ཁ་དོག་སྣ་ཚོགས་སུ་སྣང་བའང་སྟེས་དབང་དུ་བློས་བཏགས་པ་
ཙམ་དུ་ཟད་ཀྱང་ཀློག་མཁན་ལ་བདེན་གྲུབ་ཀྱི་མཛེས་སྣང་སྐྱེས་པ་སྒྱུ་རྩལ་གྱི་
མཐུ་ནུས་དངོས་སོ། །
༥. མི་ཆོས་དངོས་ལུགས་ཀྱི་མཛེས་པ། འདིས་སྙན་འཇེབས་ཚིག་གི་
མཛེས་པ་དང་ཁ་དོག་གི་མཛེས་མདངས་མི་མངོན་ལ། བདེན་དངོས་དང་
དྲང་དོན་གྱི་རྔམ་བརྗིད་ཀྱི་མཛེས་ཉམས་མངོན་པར་མཚོན་ནོ། །རྩོམ་གཤིས་
ཀྱི་མི་ཆོས་དངོས་ལུགས་ཀྱི་མཛེས་པ་ནི་ཆབ་སྲིད་ཀྱི་ཆོས་བཤད་ཙམ་གཏན་ནས་
མ་ཡིན་པར། འཇིག་རྟེན་གྱི་མི་ཆོས་ཚུལ་ལུགས་དང་དངོས་པོའི་ཆོས་ཉིད་
ཟབ་མོ་སྒྱུ་རྩལ་སྣང་བརྙན་དུ་གསོན་ཉམས་ལྡན་པར་མཚོན་པ་ལས་རྣམ་དཔྱོད་
རིག་པའི་འོད་སྣང་འཚེར་བར་འབྱུང༌། དུས་རབས་བཅོ་བརྒྱད་པའི་སྐབས་
སུ་ཧྥ་རན་སིར་དར་བའི་བློ་སྒོ་འབྱེད་པའི་རྩོམ་རིག་ལ་མི་ཆོས་དངོས་ལུགས་ཀྱི་
མཛེས་པའི་དཔལ་མཚོན་པའི་བསྟན་བཅོས་རྨད་དུ་བྱུང་བ་རབས་དང་རིམ་པ་
བྱུང་སྟེ། དཔེར་ན་མུན་ཏེ་སུ་ཅོ་ཡི་སྒྲུང་རྩོམ་《 སྟག་གཟིག་གི་འཕྲིན་ཡིག་》
ཅེས་པ་ལས། ཆོས་ཀྱི་རྒྱལ་པོ་ནི་མཐུ་སྟོབས་ཀྱི་སྒྱུ་མའི་སློབ་དཔོན་ཆེན་པོ་
ཞིག་སྟེ་མི་རྣམས་ཀྱི་ནང་སེམས་ཀྱི་འཇིག་རྟེན་ལ་དབང་སྒྱུར་བ་དང་། མི་
རྣམས་འཕགས་སྲས་ཐུགས་གསུམ་གྱི་ངོ་བོ་གཅིག་ཏུ་གྱུར་པར་ཡིད་ཆེས་སྐྱེས་
པར་ ཐབས་ཀྱིས་ སྐུལ་ལོ་ཞེས་དང༌། ཡང་དེ་ལས། 《དམ་པའི་གསུངས་
471 -



རབ་》ལ་ཡིག་ཕྲེང་ཇི་སྙེད་མཆིས་པ་དེ་སྙེད་ཀྱི་རྩོད་པའི་གཞི་མཆིས་སོ་ཞེས་བྱུང་
བ་དང་། ཧུར་ཐེ་ཡིས་བརྩམས་པའི་མི་ཆོས་དངོས་ལུགས་ཀྱི་སྒྲུང་རྩོམ་《 སྐྱེས་
བུ་གཞུང་དྲང་》ཞེས་པའི་རྩོམ་མཇུག་ཏུ། བརྩོན་འགྲུས་ཀྱིས་ང་ཚོའི་སུན་
སྣང་དང་འཛེམ་མེད་ཀྱི་འཁྲིག་སྤྱོད་དང་བཀྲེས་སྐོམ་ སོགས་ཀྱི་མ་རིག་ པའི་་
གནོད་པ་མཐའ་དག་རྣམ་པར་འཇོམས་ལ། འོན་ཏེ་ང་ཚོས་རང་གི་འཚོ་
གནས་ཀྱི་སྐྱེད་ཚལ་ལྡུམ་རའི་ཁོར་ཡུག་འཛུགས་རྒྱུ་ཤིན་ཏུ་གལ་ཆེའོ། ། ཞེས་
བྱུང་བ་དང་། དེ་ཡང་ཏེ་དཱ་རོའི་མི་ཆོས་དངོས་ལུགས་ཀྱི་སྒྲུང་རྩོམ་《རཱ་མོའི་
ཚ་བོ་》ཞེས་པ་ལས། ངས་གཤིས་བཟང་གཞུང་དྲང་གི་སྐྱེ་བོ་མང་པོ་ཞིག་
མཐོང་ལ་ཁོ་ཚོ་བདེ་ཞིང་སྐྱིད་པ་ཞིག་མ་རེད། འོན་ཏེ་སྐྱེ་བོ་གྲངས་མང་ཞིག་
མཐོང་ལ་ཁོ་ཚོའང་བདེ་ཞིང་སྐྱིད་པར་གནས་ཀྱང་གཤིས་བཟང་གཞུང་དྲང་
དག་མ་ཡིན་ནོ། ། ཞེས་དང་། ཡང་དེ་ལས། སྐྱེ་བོ་ཞིག་ལ་རྒྱུ་ནོར་
འབྱོར་ཚེ་ཁོ་བོས་བྱ་བ་ཅི་རིགས་བྱེད་ཅིང་ཁོ་བོའི་སྙན་གྲགས་ཉམས་མི་སྲིད་དོ།
(5) ཞེས་བྱུང་བ་ལྟ་བུ་དང༌། དེ་ཡང་རྗེ་གུང་ཐང་དཀོན་མཆོག་བསྟན་པའི་
སྒྲོན་མེ་ ཡིས་ མཛད་ པའི་《 ལེགས་ པར་ བཤད་ པ་ ཆུའི་ བསྟན་ བཅོས་》ལས།
རྒྱུན་ཆགས་བརྩོན་པ་མ་བཏང་ན། །མི་འགྲུབ་བྱ་བ་ཅི་ཡང་མེད། །ཆུ་ཐིགས་
རྟག་ཏུ་འབབ་པ་ཡིས། ། བྲག་གི་རི་བོ་འབིགས་ལ་ལྟོས། །ཞེས་པ་དང༌། ས་
སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་བོའི་《 ལེགས་བཤད་རིན་པོ་
ཆེའི་གཏེར་མཛོད་》དུའང་། མཁས་པ་སློབ་པའི་དུས་ན་སྡུག ། བདེ་བར་
སྡོད་ལ་མཁས་མི་སྲིད། །བདེ་བ་ཆུང་ལ་ཆགས་པ་དེས། །ཆེན་པོའི་བདེ་བ་ཐོབ་
མི་སྲིད། ། ཅེས་བྱུང་བ་ལྟ་བུའི་ མཁས་པའི་དབང་བོའི་ གསུང་གི་བདུད་རྩིའི་
ཚིག་འབྲུ་རེ་རེ་ལས་བརྗོད་བྱའི་གནད་འབིགས་ཤིང་བློ་གྲོས་ཀྱི་རྣམ་དཔྱོད་རྣོ་
ཞིང་གསལ་བའི་བརྗོད་དོན་ཟབ་མོ་ནང་གཡོའི་མི་ཆོས་ཚུལ་ལུགས་དང་ཕྱི་ས
བརྟེན་པ་དངོས་པོའི་ཆོས་ཉིད་རྣམས་དཔེ་དང་ སྣང་བརྙན་གྱི་གཟུགས་སུ་་་
གསོན་ཉམས་ལྡན་པའི་བསླབ་བྱར་བསྟན་པ་ལྟ་བུའོ། ། དེ་ཡང་དེང་དུས་ཀྱི་
སྒྲུང་རྩོམ་དང་སྙན་རྩོམ་གང་མང་དུའང་མི་ཆོས་དངོས་ལུགས་ཀྱི་དྲང་བདེན་
472



རང་བཞིན་གྱི་མཛེས་ཉམས་ཐོན་པའི་རྩོམ་གཤིས་ཀྱི་རྣམ་པ་ཕུན་སུམ་ཚོགས་
པར་བསྐྲུན་ཡོད་ལ་རྩོམ་ཁ་ཤས་མི་ཆོས་དངོས་ལུགས་ཀྱི་དྲང་བདེན་རང་བཞིན་
གྱི་མཛེས་ཉམས་ཐོན་པར་རློམ་ཡང་དོན་དངོས་སུ་ཆབ་སྲིད་ཀྱི་ཆོས་བཤད་ཙམ་
ལས་མ་འདས་པར་མཐོང་།
མདོར་ན་རྩོམ་གཤིས་ཀྱི་མཛེས་རྟོག་ཁྱད་ཆོས་ཀྱི་གོ་དོན་ཧ་ཅང་རྒྱ་ཆེ་སྟེ་
དུས་རབས་དང༌། མི་རིགས་དང་། སྤྱི་ཚོགས་དང༌། དེ་མིན་རྩོམ་ལུས་
དང་སྐྱེ་བོའི་རང་གཤིས་བཅས་ཀྱི་གྲུབ་ཆའི་རྒྱུ་རྐྱེན་རབས་དང་རིམ་པའི་མཛེས་
རྟོག་གི་ཁྱད་ཆོས་ཡོངས་སུ་ཁྱབ་ཅིང་དེའི་གཞིར་གྱུར་པའོ། ། རྩོམ་གཤིས་རིག་
པ་དང་མཛེས་རྩལ་རིག་པ་འདི་གཉིས་རང་ལུགས་གསར་བཏོད་དུ་འབྲེལ་བའི་
གོང་བུར་གྲུབ་ཡོད་དེ་རྟོག་སྣང་གི་མཛེས་པ་དེ་ཡུལ་དངོས་ཀྱི་མཛེས་པ་མཐའ་
དག་བརྡས་སྦྱོར་པ་ལ་བརྟེན་ནས་མངོན་སུམ་ཉིད་དུ་བསྐྲུན་ཅིང་སྣང་བར་བྱེད་
དོ། །
སྦྱང་བྱའི་དོན་ཚན།
༡ རྩོམ་པ་པོའི་སྒྱུ་རྩལ་གྱི་འོས་འགན་དང་ལོ་རྒྱུས་ཀྱི་བགོས་སྐལ་ཅི་ཡིན།
༣ རྩོམ་པ་པོས་བརྗོད་བྱ་སྤྱི་ཚོགས་འཚོ་བ་ལ་མྱོང་རྒྱུས་དང་ཉམས་རྟོགས་དངོས་རྙེད་དགོས་
པའི་རྒྱུ་མཚན་ཅི་ཡིན།
༣ ཅི་ཞིག་ལ་རྩོམ་གཤིས་ཟེར། དེར་གྲུབ་ཆའི་རྒྱུ་རྐྱེན་ཅི་ཡོད།
༩ མེ་ལོང་མའི་ལེའུ་དང་པོའི་ཐུན་མོང་མ་ཡིན་པའི་རྒྱུན་བཅུའམ་ཡོན་ཏན་བཅུ་བྱ་བའི་དོན་ལ་
གོ་བ་ཅི་ལྟར་བླངས་ན་འགྲིག
༥ རྩོམ་གཤིས་ལ་གནས་དང་དུས་ཀྱི་ཁྱད་ཆོས་ཡོད་དམ། ཡོད་ན་དེ་བརྗོད་བྱའི་དབང་གིས་
ཡིན་ནམ་རྩོམ་པ་པོའི་དབང་གིས་ཡིན།
མཆན་འགྲེལ།
[
##
t
# %jཙཱ ༽ 》58 & #=WH，
(2){
T
%ཎཱ ཙ gh
the &%E & Pl74
# #
– 63
K,
473



黑格尔美学》第三卷上册 P7-12 商务 81年版。
国威光纳格《文学风格论》P24-26 上海译文出版社 82 年版。
瓦尔特·赫斯:欧洲现代派画论选》P9 人民美术社 84 年版。
474



ས
ས་བཅད་བཅུ་བ། རྩོམ་རིག་གཟིགས་ཞིབ།
[ནང་དོན་གནད་བསྡུས]རྩོམ་རིག་གཟིགས་ཞིབ་ནི་རྩོམ་རིག་ལག་
ལེན་ཡོངས་ཀྱི་གནད་སའི་གནས་ཤིག་ཡིན་ཏེ། དེ་ལ་བརྟེན་ནས་རྩོམ་རིག་གི་
སྤྱི་ཚོགས་ནུས་པ་མངོན་པ་དང་གསར་རྩོམ་གོང་དུ་སྤེལ་བར་ནུས་ཤུགས་་་་་
འགངས་ཆེན་འདོན་དགོས་པས། ས་བཅད་འདིར་རྩོམ་རིག་གཟིགས་ཞིབ་ཀྱི་
ཁྱད་ཆོས་དང་ཆོས་ཉིད་དེ་མིན་གཟིགས་ཞིབ་ཀྱི་རིག་པའི་སྦྱོང་བ་དང་ཐབས་
ལམ་བཅས་གཙོར་བཟུང་ནས་དཔྱོད་ཅིང་བརྗོད་དོ། །
ལེའུ་དང་པོ།
བསྟན་བཅོས་དང་ཀློག་པ་པོ།
དང་པོ།
ཀློག་མཁན་རྣམས་ནི་རྩོམ་པ་པོའི་
དཔྱད་གཞིའི་མེ་ལོང་ཡིན།
རྩོམ་རིག་གཟིགས་ཞིབ་ནི་རྩོམ་རིག་ལག་ལེན་ཡོངས་ཀྱི་གནད་ཀའི་་༌་
གནས་ཤིག་ཡིན་པས་རྩོམ་རིག་གཟིགས་ཞིབ་ཀྱི་རིགས་པའི་གཞུང་ལུགས་ལ་
ཞིབ་འཇུག་བྱེད་རྒྱུ་ནི་རྩོམ་རིག་གི་རིགས་པའི་གཞུང་ལུགས་ཕུན་སུམ་ཚོགས་
པར་སྤེལ་བའི་བྱ་བ་གལ་ཆེན་ཞིག་ཡིན། རྩོམ་རིག་གསར་རྩོམ་དང་གཟིགས་
ཞིབ་གཉིས་དམ་པོར་འབྲེལ་བའི་བྱ་རིམ་ཐ་དད་པ་ཞིག་སྟེ། སྔ་མས་ནང་
སེམས་ཀྱི་འགྱུར་བའི་སྣང་ཚུལ་སྣ་ཚོགས་ངག་གི་རྣམ་པར་རིག་བྱེད་དུ་མངོན་
པར་སྦྱོར་བ་དང་། ཕྱི་མ་ནི་མིང་དང་ཐ་སྙད་ཀྱི་བརྡ་དོན་ལ་བརྟེན་ནས་ནང་
475



སེམས་ཀྱི་འགྱུར་པ་ཀུན་ནས་སློང་བར་བྱེད་པ་ཞིག་སྟེ། དེ་གཉིས་མཚམས་
སྦྱོར་གྱི་དངོས་རྐྱེན་རྩོམ་རིག་བསྟན་བཅོས་ཀྱིས་བྱེད་དོ། ། དེ་ལ་དུས་རབས་
བཅུ་དགུ་བའི་སྐབས་ཀྱི་འཇར་མན་གྱི་རྩོམ་པ་པོ་ཧོ་པེར་གྱིས། མི་སུ་ཞིག་
གིས་སྒྱུ་རྩལ་གྱི་བསྟན་བཅོས་ག་གེ་མོ་ཞིག་ལོངས་སུ་སྤྱོད་ཚེ་ཀློག་པ་པོའི་རྟོག་
ངོའི་མྱོང་ཚོར་གྱི་སྣང་བའི་བརྒྱུད་རིམ་དང་སྒྱུ་རྩལ་རྩོམ་པ་པོའི་ཐོག་མའི་གསར་
རྩོམ་ལ་འཇུག་སྐབས་ཀྱི་སྣང་ཚོར་གྱི་བརྒྱུད་རིམ་གཉིས་ཡོངས་སུ་མཐུན་པར་
འབྱུང་ལ—མི་མཐུན་ས་ནི་ཀློག་མཁན་གྱིས་རྩོམ་པ་པོའི་གསར་རྩོམ་གྱི་གོ་རིམ་
དེ་ཕྱིར་ལྡོག་ཏུ་སྤེལ་བ་དང་མྱུར་ཚད་ཀྱང་ཇེ་མགྱོགས་སུ་བཏང་བ་ཙམ་མོ་(1)
ཞེས་གསུངས་པས་གསར་རྩོམ་དང་གཟིགས་ཞིབ་བར་གྱི་ཐུན་མོང་གི་འབྲེལ་
བའི་ཁྱད་ཆོས་དང་རེ་རེ་བའི་རང་བཞིན་གསལ་བོར་བསྟན། །
རྩོམ་རིག་གི་ལས་ཀའི་བརྒྱུད་རིམ་ཆ་ཚང་བ་ཞིག་ལ་གསར་རྩོམ་གྱི་བརྒྱུད་
རིམ་དང་གཟིགས་ཞིབ་ཀྱི་བརྒྱུད་རིམ་གཉིས་ཀྱིས་ཡོངས་སུ་གྲུབ་སྟེ། བསྟན་
བཅོས་ཀྱི་མཛེས་རྟོག་གི་རིན་ཐང་བསྟན་བཅོས་ཀྱི་གླེགས་བམ་རང་ངོས་ནས་
མངོན་པར་སྟོན་མི་ནུས་ཏེ་ངེས་པར་དུ་གཟིགས་ཞིབ་ཀྱི་བརྒྱུད་རིམ་ལ་བརྟེན་
ནས་ཀློག་པ་པོ་དང་བསྟན་བཅོས་དངོས་སུ་མཚམས་སྦྱོར་བྱས་ནས་དེའི་རིན་
ཐང་ཀློག་མཁན་རྣམས་ལ་མངོན་པར་འདོན་དུ་འཇུག་དགོས། གཟིགས་ཞིབ་
ཀྱི་སྐབས་ནི་ཀློག་པ་དང་དཔྱོད་པ། ཡང་བསྐྱར་གསར་སྐྲུན་བཅས་གཅིག་
ལྕོགས་སུ་སྤེལ་བའི་རིག་པའི་ལས་ཀ་ཁྱད་པར་བ་ཞིག་ཡིན། གལ་སྲིད་ཀློག་པ་
པོས་མ་བཀླགས་མ་དཔྱད་པ་དང་ཡང་བསྐྱར་གསར་སྐྲུན་མ་བྱས་པའི་རྩོམ་རིག་
བསྟན་བཅོས་དེ་དོན་དངོས་སུ་གླེགས་བམ་གྱི་ཚུལ་དུ་ལུས་པ་ལས་བསྟན་བཅོས་
ཀྱི་མཚན་ཉིད་དངོས་མ་ཚང་བ་ཞིག་ཡིན་པ་ཤེས་པར་གྱིས་ཤིག །
རྩོམ་པ་པོས་བརྗོད་བྱ་འཚོ་བ་དངོས་ལ་ཉམས་རྟོགས་གཏིང་ཟབ་ཅིང་རྒྱ་
ཆེ་བར་ལེན་དགོས་པ་མ་ཟད་ཀློག་མཁན་གྱི་བསམ་པའི་འཁོར་ཕྱོགས་དང་མོས་
པ་ལ་མཉམ་འཇོག་ནན་པོ་བྱེད་དགོས་ཏེ། རྟག་ཏུ་ཀློག་མཁན་གྱི་མཛེས་རྟོག་
གི་མོས་ཕྱོགས་ཀྱི་འགྱུར་བ་ལ་ལྟ་རྟོག་བྱེད་དགོས་པ་དང་ཀློག་པ་པོས་བསྟན་
476



བཅོས་ལ་བཏོན་པའི་བསམ་འཆར་སྣ་ཚོགས་ལ་ཁེངས་སྐྱུངས་ ཀྱིས་གསན་་་་
དགོས། དེ་མིན་ཀློག་མཁན་གྱི་གནས་ཚུལ་ཡོངས་ལ་རྟོག་དཔྱོད་ཞིབ་འཇུག་
བྱ་རྒྱུ་ནི་རྩོམ་རིག་གསར་རྩོམ་དང་མཐའ་དཔྱོད་ཀྱི་ལས་དོན་ཡོངས་ལ་ཕན་པར་
ངེས་སོ། །
གཉིས་པ།
ངོས་ལེན་མཛེས་རྩལ་རིག་པ།
ངོས་ལེན་མཛེས་རྩལ་རིག་པ་ནི་དེང་རབས་ནུབ་གླིང་དུ་དར་བའི་མཛེས་
རྩལ་རིག་པའི་ནང་དོན་གལ་ཆེན་ཞིག་ཡིན། ངོས་ལེན་མཛེས་རྩལ་རིག་པས་
སྒྱུ་རྩལ་བསྟན་བཅོས་ཀྱི་གཟིགས་ཞིབ་ཐད་ལ་མཛེས་རྩལ་རིག་པའི་ལྟ་བ་གསར་
པ་འགའ་བཏོན་ཡོད་ལ་དེའི་གཞུང་ལུགས་ཀྱི་རིན་ཐང་ལ་ཀུན་གྱིས་སྣང་ཆེན་
བྱེད་དགོས་པའི་གནས་ཤིག་ཡིན་ནོ། །
ངོས་ལེན་མཛེས་རྩལ་རིག་པའི་གཞུང་ལུགས་ཀྱི་རྨང་གཞི་ནི་མཆན་་་་་
འགྲེལ་རིག་པ་གསར་བ་ཡིན་སྐད། མཆན་འགྲེལ་རིག་པ་གསར་བའི་གཞུང་
ལུགས་ཀྱི་སྲོལ་འབྱེད་མཁན་པོ་ལན་རྒྱལ་ཁབ་ཀྱི་མཚན་ཉིད་རིག་པ་པ་རོ་མན་
• དབྱི་ཅ་ཏོན་གྱིས། རྩོམ་རིག་བསྟན་བཅོས་ཀྱི་གླེགས་བམ་ནི་ངེས་མེད་ཀྱི་
དམིགས་རྟེན་སྣ་ཚོགས་འདོན་པའི་ནུས་ཕུང་ཙམ་དུ་ཟད་དེ། ཀློག་པ་པོ་རང་
གིས་གཅིག་ནས་ཀློག་པ་དང་གཅིག་ནས་བརྗོད་དོན་རྣམས་དངོས་རྣམ་བྱེ་བྲག་
པར་མཚམས་སྦྱོར་བའི་སྐབས་སུ་བསྟན་བཅོས་ཀྱི་དོན་སྙིང་དངོས་རིམ་བཞིན་
མངོན་གསལ་དུ་འདོན་པ། ཕྱོགས་གཞན་གཅིག་ནས་བཤད་ན་ཀློག་པ་པོ་
གཞན་དབང་གི་ཚུལ་ནས་བསྟན་བཅོས་ཀྱི་གླེགས་བམ་ངོས་ཀྱི་མིང་དང་ཐ་སྙད་
ཀྱི་ཚད་མ་ངོས་ལེན་བྱེད་པ་ཙམ་མ་ཡིན་པར་དུས་དང་རྣམ་པ་ཀུན་ཏུ་མིང་དང་
ཐ་སྙད་ཀྱི་ཚོགས་པའི་བརྒྱུད་རིམ་དུ་མངོན་པར་འཇུག་བཞིན་པའི་སྐབས་ཤིག་
ཏུ་འདོད་དོ། །རྗེས་སུ་འཇར་མན་རྒྱལ་ཁབ་ཏུ་མཆན་འགྲེལ་རིག་པ་གསར་མ་
477



བ་རྒྱ་ཆེར་དར་ཏེ་མཐར་ངོས་ལེན་མཛེས་རྩལ་རིག་པའི་གཞུང་ལུགས་སུ་གྲུབ།
གཞུང་ འདིའི་ སྲོལ་ འབྱེད་ པོ་ དངོས་ ནི་ ཡོ་ སུ་ དང་ ཡི་ སེར་ རྣམ་ གཉིས་ ཡིན།
1967ལོར་ཡོ་སུ་ཡིས་《 རྩོམ་རིག་ལོ་རྒྱུས་ཀྱིས་རྩོམ་རིག་གཞུང་ལུགས་ལ་རྩོད་པ་
སློང་བ་》ཞེས་པའི་དཔྱད་རྩོམ་འདིས་ངོས་ལེན་མཛེས་རྩལ་རིག་པའི་རིགས་
པའི་ གཞུང་ལུགས་ཀྱི་ བསྒྲགས་གཏམ་བཏོན་པ་ནས་ བཟུང་ངོས་ལེན་མཛེས་
རྩལ་ རིག་ པ་རིགས་གཞུང་ཚན་ཁག་གི་གྲས་སུ་ རང་ རྐང་ཚུགས་ པའི་ རིགས་་
གཞུང་ཞིག་ཏུ་གྲུབ། ཁོང་གི་《ངོས་ལེན་མཛེས་རྩལ་རིག་པར་འཇུག་པ་》དང་
《 སྤྲོ་ བའི་ རྩེ་འཇོ་སླར་གསོ་བ་》ཞེས་ པའི་བསྟན་བཅོས་ སོགས་ནི་ངོས་ལེན་་་་
མཛེས་རྩལ་ རིག་ པའི་ གཞུང་གི་ གསུང་རྩོམ་འགངས་ཆེན་དག་ཡིན། ངོས་
ལེན་མཛེས་རྩལ་རིག་པའི་སྲོལ་འབྱེད་པོ་མཁས་དབང་ཡི་སེར་གྱིས་《 གླེགས་
བམ་གྱི་སྒྲིག་གཞིའི་ཀུན་སློང་གི་བཀོད་པ་》དང་《 གཟིགས་ཞིབ་ཀྱི་བྱ་བ་》ཞེས་
པའི་རིགས་གཞུང་དཔྱད་རྩོམ་གྱི་གསུང་རྩོམ་འགངས་ཆེན་འགའ་མཛད།
ངོས་ལེན་མཛེས་རྩལ་རིག་པའི་རྩ་བའི་ལྟ་བ་འགའ་གཤམ་ནས་ཞིབ་ཏུ་
བརྗོད་དོ། །
དང་པོ་ངོས་ལེན་མཛེས་རྩལ་རིག་ པས་ རྩོམ་རིག་བསྟན་བཅོས་ གླེགས་
བམ་ཙམ་ལས་བསྟན་བཅོས་ཚད་ལྡན་དུ་གྲུབ་མེད་པར་འདོད་པ། རྩོམ་རིག་
གི་གླེགས་བམ་རྣམས་ནི་རང་རྐྱའི་རྐང་ཚུགས་མི་ཐུབ་པའི་བརྗོད་དོན་ཡོངས་སུ་
མ་འགྲུབ་ཅིང་རང་ངོས་ནས་བརྗོད་དོན་རང་ཚུགས་ཐུབ་པར་འདོན་མི་ནུས་
པའི་སྐྱ་ཐིག་ལྟ་བུའི་མིང་དང་ཚིག་གི་སྒྲིག་གཞིའི་ཕུང་རྣམ་ཙམ་དུ་འདོད། དེ་
ལ་དོན་གྱི་སྙིང་པོའི་སྲོག་ཞུགས་ནས་བསྟན་བཅོས་ཚད་ལྡན་དུ་མངོན་པར་གྲུབ་
དགོས་ན་ལར་ཀློག་མཁན་གྱིས་གཟིགས་ཞིབ་ཀྱི་ལས་ལ་བརྟེན་ནས་བརྗོད་དོན་
རྣམས་དངོས་རྣམ་བྱེ་བྲག་པའི་གཟུགས་ སུ་ སླར་མཚམས་སྦྱོར་པ་དང་ཀློག་
མཁན་རང་གི་དམིགས་འདུན་དང་མཛེས་རྟོག་ལྟ་བར་གཞིགས་ནས་རྗོད་བྱེད་
ཚིག་ངོས་ཀྱི་མིང་བརྡའི་བརྗོད་དོན་རྣམས་ཉམས་སུ་མྱོང་ཞིང་རྟོགས་པའི་སྒོ་
ནས་ཚིག་དོན་སླར་གསོ་བ་དང་ ཁ་བསྐངས་ཏེ་དོན་དངོས་བྱེ་བྲག་པའི་རང་
478



TR
མཚན་དུ་འགོད་པའི་རྟོག་སྣང་གི་འཆར་སྒོ་ལ་བརྟེན་ནས་མངོན་པར་འཇུག་
དགོས། གལ་སྲིད་ ཀློག་པ་པོས་ གཟིགས་ཞིབ་ཀྱི་ སྐབས་ བརྗོད་དོན་རྣམས་
སླར་དངོས་རྣམ་བྱེ་བྲག་པའི་རང་མཚན་གྱི་རྣམ་པར་གསོ་ཞིང་མཚམས་སྦྱོར་
བྱས་མ་ཐུབ་ན་བསྟན་བཅོས་དེ་གླེགས་བམ་གྱི་བག་ལ་ཉལ་བའི་བསྟན་བཅོས་
ཙམ་དུ་སྣང་། རྩོམ་རིག་བསྟན་བཅོས་ཚད་ལྡན་ནི་གླེགས་བམ་དུ་གནས་པའི་
བརྗོད་བྱ་ཚིག་ཚོགས་ཀྱི་གསོབ་ཏུ་གྱུར་བའི་ངེས་མེད་ཀྱི་དོན་རྣམས་ཀློག་པ་པོའི་
གཟིགས་ཞིབ་ལ་བརྟེན་ནས་དོན་དངོས་བྱེ་བྲག་པའི་རང་མཚན་གྱི་གཟུགས་
དང་རྣམ་པར་མཚམས་སྦྱར་ནས་སྒྱུ་རྩལ་གྱི་ཚེ་སྲོག་གསོ་ཞིང་ཐོབ་པར་བྱའོ། །
གཉིས་པ་ངོས་ལེན་མཛེས་རྩལ་རིག་པས་ཀློག་པ་པོའི་གཟིགས་ཞིབ་ཀྱི་བྱ་
རིམ་ལ་ཧ་ཅང་མཐོང་སྣང་ཆེན་བྱེད་དོ། ། རྩོམ་རིག་གི་བྱ་རིམ་ཧྲིལ་པོ་བརྒྱུད་
རིམ་ཆེན་པོ་གཅིག་ཏུ་བརྩིས་ན་དེ་ལ་ནང་གསེས་གོ་རིམ་ཆུང་བ་གཉིས་མཆིས་
ཏེ། རྩོམ་པ་པོ་ནས་བསྟན་བཅོས་སུ་གྲུབ་པའི་གོ་རིམ་དང་། བསྟན་བཅོས་
ནས་ཀློག་མཁན་གྱིས་ཀློག་པའི་གོ་ རིམ་གཉིས་ཏེ། བསྟན་བཅོས་གསར་དུ་
རྩོམ་པའི་གོ་རིམ་དང་བསྟན་བཅོས་ཀློག་མཁན་གྱིས་གཟིགས་ཞིབ་ངོས་ལེན་
བྱེད་པའི་གོ་རིམ་གཉིས་ཡིན། རྩོམ་རིག་གི་བརྒྱུད་རིམ་ཆེན་པོ་འདི་གཉིས་ནི་
ཀུན་རྟོག་གི་སེམས་ཀྱིས་དྲངས་པའི་ལྡོག་རྒྱུད་ཀྱི་བརྒྱུད་རིམ་གཉིས་ཏེ། རྩོམ་
པ་པོས་བརྒྱུད་རིམ་དེའི་སྐབས་ཡོངས་ལ་བརྟེན་ནས་བསྟན་བཅོས་ལ་ ཤུགས་
རྟོགས་རང་བཞིན་གྱི་བསམ་པའམ་རིག་སྟོབས་ཤིག་མངོན་པར་བསྐྲུན་ཡོད་པ་
དང་ཀློག་མཁན་གྱིས་བརྒྱུད་རིམ་དེ་ཕྱིར་ལྡོག་པའི་གསེབ་ནས་ཤུགས་བསྟན་
རང་བཞིན་གྱི་བསམ་བློ་དང་རིག་པའི་སྟོབས་དེ་ཕྱིར་མངོན་པར་འདོན་པ་ཞིག་
ཡིན། བསྟན་བཅོས་སུ་མངའ་པའི་བསམ་བློའི་རིག་སྟོབས་རྣམས་རང་ངོས་
ནས་མངོན་མི་ནུས་ཏེ་ངེས་པར་དུ་ཀློག་པ་པོའི་གཟིགས་ཞིབ་དང་ངོས་ལེན་གྱི་
གོ་རིམ་བརྒྱུད་ནས་མངོན་པར་འདོན་དགོས་པ་ཞིག་རེད། དཔེར་ན་སྒྲུང་
རྩོམ་ཞིག་ལ་མཚོན་ན་ཀློག་པ་པོས་མ་བཀླག་གོང་དུ་དེ་ནི་ཞ་དཔར་དུ་བཏབ་
པའི་ཤོག་ཕུང་གི་དཔེ་དེབ་ཙམ་ལས་མ་འདས་ལ། རྩོམ་རིག་སྒྱུ་རྩལ་གྱི་བསྟན་
479



བཅོས་ཚང་མ་ཀློག་པ་པོས་གཟིགས་ཞིབ་ངོས་ལེན་བྱེད་ཚེ་དེ་ལ་སྒྱུ་རྩལ་གྱི་ཚེ་
སྲོག་མངོན་ པར་ ཐོབ་འགྱུར།, ངོས་ལེན་མཛེས་རྩལ་རིག་པས་ རྩོམ་རིག་་་་་
བསྟན་བཅོས་ཀྱི་སྒྱུ་རྩལ་ཚེ་སྲོག་ལ་ཀློག་པ་པོའི་གཟིགས་ཞིབ་ཀྱི་ནུས་རྐྱེན་མ་
ཞུགས་ན་གསོན་མི་ནུས་པར་འདོད་པ། རྩོམ་རིག་བསྟན་བཅོས་ནི་ཀློག་པ་
པོའི་གཟིགས་མོའི་ཆེད་དུ་བརྩམས་པ་དང་རྩོམ་པ་པོས་རང་གི་སྤྱི་ཚོགས་འཚོ་
བའི་ཉམས་མྱོང་དང་རྟོགས་པ་བརྗོད་འདོད་ཀྱིས་བསྟན་བཅོས་བརྩམས་པར་
སྣང་། །
C
་
གསུམ་པ་ངོས་ལེན་མཛེས་རྩལ་རིག་པའི་འདོད་པ་ལ་གོང་དུ་སྨོས་མ་ཐག་
པའི་ཀློག་པ་པོའི་རིག་སྟོབས་ནི་བཀླག་བྱའི་བསྟན་བཅོས་ཀྱི་གཞན་དབང་ཁོ་
ནར་མི་འགྲོ་བར་རང་དབང་ཅན་ཞིག་ཏུ་འདོད། དེས་ཀྱང་རྩོམ་རིག་གསར་
རྩོམ་གོང་དུ་ སྤྲེལ་པར་ རིག་ པའི་ནུས་པ་འདོན། ཀློག་མཁན་རྣམས་ཀྱིས་་་
བཀླག་བྱའི་བསྟན་བཅོས་ལ་ཕྱོགས་ཡོངས་ནས་མཆན་འགྲེལ་དང་རིག་པས་སྒྲོ་
འདོགས་དང་རྟོག་བཟོ་སྣ་ཚོགས་བྱེད་ལ། དེ་ནི་རྩོམ་རིག་བསྟན་བཅོས་ཀྱི་
བརྗོད་དོན་མངོན་པར་འདོན་པའི་བརྒྱུད་རིམ་ཁྱད་ པར་པ་ཞིག་ཡིན་པས་་་
གླེགས་བམ་གསར་རྩོམ་ལས་ཀྱང་ཁྱད་དུ་གལ་ཆེ་བར་སྣང་། ཀློག་པ་པོ་ནི་
བསྟན་བཅོས་ཀྱི་ཤུགས་བསྟན་ བག་ཉལ་གྱི་རིན་ཐང་དང་ རིག་པའི་ སྟོབས་
མངོན་འགྱུར་བྱེད་མཁན་ཡིན་པ་མ་ཟད་རྩོམ་རིག་གསར་རྩོམ་གྱི་ལས་དོན་གོང་
དུ་སྤེལ་བའི་སྐུལ་ཤུགས་གཙོ་བོ་རེད། དེར་བརྟེན་རྩོམ་རིག་གི་ལག་ལེན་ཧྲིལ་
པོར་རྟོག་ཅིང་དཔྱད་ན་གཟིགས་ཞིབ་ཀྱི་བྱ་བ་ལས་རྩོམ་པ་པོ་མངོན་པར་བཏོན་
པ་དང་དེའི་གསར་རྩོམ་གྱི་ལས་ཀའི་བརྒྱུད་རིམ་ཡོངས་ལ་ཤུགས་རྐྱེན་ཐེབས་སུ་
འཇུག་པ་མ་ཟད་གསར་རྩོམ་གོང་དུ་སྤེལ་པ་དང་རྩོམ་རིག་གི་ལས་དོན་སྤྱི་ཡར་
རྒྱས་ཡོང་བར་ཕུན་སུམ་ཚོགས་པའི་མཐུན་རྐྱེན་སྐྲུན་ངེས། དེར་བརྟེན་གློག་
པ་པོས་རྩོམ་རིག་གི་བྱ་བ་ཧྲིལ་པོའི་ཁྲོད་ན་གོ་གནས་འགངས་ཆེན་ཞིག་བཟུང་
ཡོད་པར་གསལ་ལོ། །
བཞི་བ་ངོས་ལེན་མཛེས་རྩལ་རིག་པའི་འདོད་པ་ལ། གཟིགས་ཞིབ་ཀྱི་
480



བྱ་བའི་བརྒྱུད་རིམ་ལ་མཚོན་ན་ཐོག་མར་གཟིགས་བྱའི་བསྟན་བཅོས་ཀྱི་ངོས་
ནས་དེའི་རང་བཞིན་ཐག་གཅོད་དགོས་ཏེ། ཀློག་མཁན་གྱིས་བཀློག་བྱའི་
བསྟན་བཅོས་ཤིག་ལག་ཏུ་ཐེག་པ་ན་དེའི་བག་ཉལ་གྱི་བརྗོད་དོན་རྣམས་མངོན་
འགྱུར་ཅི་ལྟར་བྱེད་པ་དང་མངོན་ཐུབ་མིན། བསྟན་བཅོས་ལས་ཀློག་མཁན་
ལ་དགེ་མཚན་དང་དགེ་མཚན་མ་ཡིན་པའི་བག་ཆགས་དང་འཆར་སྣང་ཅི་་
རིགས་འཇོག་ཅིང་སློང་བའི་རྐྱེན་ཐོག་མར་བསྟན་བཅོས་ཀྱི་བརྗོད་བྱའི་རང་
བཞིན་གྱིས་ཐག་གཅོད་དགོས། འོན་ཏེ་ངོས་ལེན་གྱི་བྱ་བ་གཅིག་ནས་བསྟན་
བཅོས་ཀྱི་དབང་དུ་འགྲོ་ལ་གཉིས་ནས་ཀྱང་ཀློག་པ་པོའི་དབང་དུའང་འགྲོ་
དགོས་ཏེ་ཀློག་པ་པོས་བསྟན་བཅོས་ལ་གཟིགས་ཚེ་ཁོ་རང་བསྟན་བཅོས་ཀྱི་ཁ་ལོ་
བ་ལྟ་བུའི་རང་དབང་ཆེ་སྟེ། གཟིགས་ཞིབ་ཀྱི་སྐབས་དངོས་ནི་བསྟན་བཅོས་
ཀྱི་མིང་དང་ཚིག་གི་བརྡ་ལ་ཡང་སྐྱུར་གསར་སྐྲུན་གྱི་སྒོ་ནས་དོན་དངོས་བྱེ་བྲག་
པའི་རང་མཚན་གྱི་རྣམ་པར་སྦྱོར་བའི་སྐབས་ཤིག་ཡིན་པ་མ་ཟད་ཀློག་པ་པོ་
རང་གི་བློ་ཁ་སྒྱུར་བར་རྐྱེན་བྱེད་པའི་སྐབས་ཤིག་ཀྱང་ཡིན། དོན་དངོས་སུ་
གཟིགས་ཞིབ་ངོས་ལེན་གྱི་བྱ་བ་ནི་འགུལ་ ཟླར་ལངས་པའི་བྱ་བ་ ཐ་དད་པ་་
གཉིས་གཅིག་ གྱུར་ ཏུ་སྤེལ་བའི་བརྒྱུད་རིམ་ཞིག་རེད། རྩོམ་རིག་གཟིགས་
ཞིབ་དང་ངོས་ལེན་གྱི་བྱ་བར་དཔྱོད་ཚེ་རྩོམ་རིག་གི་ཤུགས་རྐྱེན་གྱི་དཔྱོད་པ་ཧ་
ཅང་གལ་ ཆེ་ སྟེ། ངོས་ལེན་ ཞེས་ པ་ ཀློག་ པ་ པོའི་ ཆ་ནས་ བཤད་ པ་ དང་།
ཤུགས་རྐྱེན་ཞེས་པ་བཀླག་བྱ་བསྟན་བཅོས་ཀྱི་ངོས་ནས་བཤད་ལ་གཟིགས་ཞིབ་
ངོས་ལེན་གྱི་བྱ་བའི་གོ་རིམ་ཡོངས་ཕྱོགས་དེ་དག་གི་རྐྱེན་ལ་རག་ལས་པར་འདུག
རྒྱུ་མཚན་དེའི་སྒོ་ནས་ངོས་ལེན་མཛེས་རྩལ་རིག་པ་ལ་ཤུགས་རྐྱེན་གྱི་ངོས་ལེན་
མཛེས་རྩལ་རིག་པ་ཞེས་ཀྱང་བརྗོད་དོ། །
ལྔ་བ་ངོས་ལེན་མཛེས་རྩལ་རིག་པ་ལ་སྤྱི་ཚོགས་ཀྱི་ངོས་ལེན་དང་མི་སྒེར་
གྱི་ངོས་ལེན་ཞེས་རྣམ་པ་གཉིས་མཆིས་ཏེ། རྩོམ་རིག་བསྟན་བཅོས་ཤིག་རྩོམ་
མཁན་གྱི་ལག་ནས་ཐོན་མ་ཐག་ཀློག་མཁན་གྱི་ལག་ཏུ་འབྱོར་བའི་སྔ་ལོགས་སུ་
དེ་སྤྱི་ཚོགས་ལ་དབང་བའི་རྣམ་པར་གནས་ཏེ། དཔེར་ན་དཔེ་སྐྲུན་ཁང་དང་
481



དཔེ་ ཚོང་ ཁང་། དཔེ་ མཛོད་ ཁང་། རྩོམ་ རིག་ མཐའ་ དཔྱོད་ པ་ དང་།
སློབ་གྲྭའི་དཔེ་ཁྲིད་དང་དེ་མིན་བསྟན་བཅོས་དང་ཀློག་པ་པོའི་བར་དུ་དངོས་
རྐྱེན་དང་སེམས་རྐྱེན་གྱི་མཚམས་སྦྱོར་སྡེ་ཚན་ཐམས་ཅད་ཀྱིས་དེའི་སྤྱི་ཚོགས་ཀྱི་
རིན་ཐང་དང་མཛེས་རྟོག་གི་རིན་ཐང་གསལ་འདོན་དང་དཔལ་འབྱོར་རིན་
ཐང་ གསལ་འདོན་དང༌། བདམས་བསལ་དང་དྲིལ་བསྒྲགས། གདེང་་་
འཇོག་བཅས་བྱེད་དོ། ། དེ་མིན་དཔེ་དེབ་ཀྱི་རྒྱན་རིས་དང་མཚམས་སྦྱོར་གྱི་
བརྡ་ཁྱབ་དང་དཔྱད་གཏམ་བརྗོད་པ། བཞུགས་མོལ་ཚོགས་འདུའམ་གྲོས་
བསྡུར་ཚོགས་འདུ་དང་གྱེར་འདོན་ཚོགས་འདུ་འཚོགས་པ། བྱ་དགའ་སྟེར་
བ། རྩོམ་པ་པོ་མཚམས་སྦྱོར་བྱེད་པ་ལ་ སོགས་པའི་ཐབས་དང་རྣམ་པ་སྣ་
ཚོགས་ཀྱི་སྒོ་ནས་ཀློག་མཁན་རྣམས་ལ་གཟིགས་འདོད་ཀྱི་བློ་སྐྱེ་བར་ཀུན་ནས་
སྐུལ་སློང་བྱེད་དོ། ། ཐུན་མོང་སྤྱི་ཚོགས་ཀྱི་ངོས་ལེན་གྱི་བྱ་བས་ཀློག་མཁན་
སོ་སོའི་ངོས་ལེན་ལ་དུས་དང་རྣམ་པ་ཀུན་ཏུ་དཔེ་མཚོན་རང་བཞིན་གྱི་རྣམ་
གཞག་འདོན་པ་དང་ཚོད་འཛིན་ཕྱོགས་སྟོན་གྱི་ཁ་ལོ་བྱེད་དོ། །
དྲུག་པ་ངོས་ལེན་མཛེས་རྩལ་རིག་པའི་འདོད་པ་ལ། མི་རྣམས་ཀྱིས་
རང་རང་གི་འཚོ་བའི་ཉམས་མྱོང་གི་ལོ་རྒྱུས་དང་སྒྱུ་རྩལ་གྱི་སྦྱོང་བ་དང་འདོད་
མོས། རང་གཤིས་དང་བསམ་པའི་ཕྱོགས་ལྷུང་དང་། སྦྱངས་སྟོབས་ཀྱི་ཡོན་
ཏན་དང་ཕུགས་བསམ་བཅས་ཀྱི་ཁྱད་པར་གྱི་དབང་གིས་རྩོམ་རིག་བསྟན་་་་
བཅོས་ལ་ གཟིགས་ པའི་ཚོར་མྱོང་དང་ཉམས་རྟོགས་དང་གོ་ སྟངས་འགྲེལ་་་་་
སྟངས་སོགས་ཀྱང་སོ་སོའི་རང་གཤིས་ཀྱི་ཁྱད་པར་གྱི་དབང་དུ་འགྲོ་ངེས། མི་
རྣམས་ཀྱི་འི་འདོད་ པ་དང་རྣམ་འགྱུར་ཡང་ སོ་ སོ་ ཇ་དད་ པ་དང་། ཀློག་་་
མཁན་རྣམས་ནི་སྤྱི་ཚོགས་རང་བཞིན་གྱི་བློ་དང་རིག་པའི་བདག་ཉིད་ཅན་གྱི་
སེམས་ཅན་ཁྱད་པར་བ་ཞིག་ཡིན། དེས་རྣམ་པར་ཤེས་པའི་བློ་དང་རིག་པའི་
སྟོབས་ལ་བརྟེན་ནས་ཤེས་བྱ་མཐའ་དག་གི་བརྡ་དང་ཚད་མ་ཐམས་ཅད་རང་གི་
ལག་ཆར་སྤྱད་ནས་དེ་དག་རྟོགས་བྱེད་དང་མཚོན་བྱེད་དུ་སྤྱོད་པ་དང་། རིག་
པ་དེ་ལ་བརྟེན་ནས་རྩོམ་རིག་སྒྱུ་རྩལ་གྱི་འཇིག་རྟེན་ལ་རྟོག་ཅིང་དཔྱོད་པའི་
482



ངོས་ལེན་གྱི་བྱ་བ་རྣམ་པར་སྤེལ་ལོ། ། རྩོམ་རིག་བསྟན་བཅོས་ལ་མཛེས་རྟོག་
ངོས་ལེན་བྱེད་པའི་ཉམས་རྟོགས་ལས་ཀློག་པ་པོར་ཚོར་སྣང་སྣ་ཚོགས་ཀྱིས་་
ཤུགས་རྐྱེན་དང་བག་ཆགས་ཐེབས་ངེས་ཤིང་དེས་ཀྱང་ཐུན་མོང་གི་མི་ཆོས་ཚུལ་
ལུགས་དང་ཡུལ་སྲོལ་གོམས་གཤིས་དང་བསམ་སྦྱོར་དང་། ལྟ་བ་བཅས་ལ་
ཤུགས་རྐྱེན་སྣ་ཚོགས་ཐེབས་ངེས།།
མདོར་ན་ངོས་ལེན་མཛེས་རྩལ་རིག་པས་རྩོམ་རིག་གཟིགས་ཞིབ་ཀྱི་ལས་
ཀ་རྩོམ་རིག་ལག་ལེན་གྱི་བྱ་བ་ཡོངས་ཀྱི་ཁྲོད་ན་གོ་གནས་དང་ནུས་པ་ཅི་ཞིག་
བཟུང་བ་དང་དེ་མིན་གཟིགས་ཞིབ་ཀྱི་རང་བཞིན་དང་ཆོས་ཉིད་བཅས་ལ་ངེས་
ཤེས་ཀྱི་རིག་པ་རྙེད་པར་བློ་སྒོ་འབྱེད་པ་དང་། ངོས་ལེན་མཛེས་རྩལ་རིག་པ་
ལ་ཚན་རིག་དང་འགལ་བའི་ནོར་འཁྲུལ་གྱི་ཕྱོགས་ལྷུང་འགའ་ཡང་མཆིས་ཏེ།
དཔེར་ན་རྩོམ་རིག་གཟིགས་ཞིབ་སྐབས་ཀྱི་རང་སྟོབས་ཀྱི་ནུས་པ་བརྗོད་དྲགས་
པ་དང་གསར་རྩོམ་སྐབས་ཀྱི་གཞན་དབང་གི་ནུས་པའང་བརྗོད་དྲགས་པ་་་
སོགས་ཀྱི་རྩོམ་རིག་གསར་རྩོམ་དང་གཟིགས་ཞིབ་ཀྱི་ཆོས་ཉིད་དང་མི་མཐུན་
པའི་སྐྱོན་དུ་མ་མཆིས་པ་རྟོགས་ཐུབ་དགོས།
ལེའུ་གཉིས་པ། རྩོམ་རིག་གཟིགས་ཞིབ་ཀྱི་
ངོ་བོ་དང་དོན་སྙིང་བཤད་པ།
དང་པོ།
རྩོམ་རིག་གཟིགས་ཞིབ་ཀྱི་ངོ་བོ་བཤད་པ།
རྩོམ་རིག་གཟིགས་ཞིབ་ཅེས་པ་ཀློག་མཁན་རྣམས་ཀྱིས་རྩོམ་རིག་བསྟན་
བཅོས་དངོས་ལ་བལྟ་ཀློག་བྱེད་པའི་སྐབས་སུ་མཛེས་རྟོག་གི་མྱོང་ཚོར་རྒྱུད་དུ་
སྐྱེས་ཤིང་རྟོག་པའི་བྱ་བ་ལ་ཟེར། རྩོམ་རིག་གཟིགས་ཞིབ་ཀྱི་སྐབས་སུ་བསྟན་
བཅོས་ཀྱི་སྒྱུ་རྩལ་སྣང་བརྙན་ལས་ཡིད་ཀྱི་སྣང་ཚུལ་སྣ་ཚོགས་བསླངས་ཤིང་དེ་
483



དག་ལ་དངོས་མྱོང་གི་ཚོར་སྣང་དང་ཉམས་རྟོགས་སྐྱེས་པ་དང་སྒྲོ་འདོགས་ཆོད་
པར་ཡིད་བཟོའི་སྒོ་ནས་ཉམས་ལེན་བྱེད་བཞིན་མཛེས་རྟོག་གི་དཔལ་ལ་རྩེད་
ཅིང་རོལ་བ་ནི་རྩོམ་རིག་གཟིགས་ཞིབ་ཀྱི་དོན་དངོས་སོ། །
རྩོམ་རིག་གཟིགས་ཞིབ་ཀྱི་ངོ་བོ་ནི་མཛེས་རྟོག་རྩེད་འཇོའི་སྤྲོ་སྣང་ལ་རོལ་
བའི་བྱ་བ་ཞིག་རེད། རྩོམ་རིག་གཟིགས་ཞིབ་ལ་མཛེས་རྟོག་འདུ་ཤེས་ཀྱི་སྤྱིའི་
རང་བཞིན་ལྡན་ལ་ཐུན་མིན་གྱི་ཁྱད་ཆོས་ཀྱང་ལྡན་ཏེ། གཙོ་བོ་བཀླག་བྱའི་
ཡུལ་གྱི་རང་མཚན་བྱེ་བྲག་པའི་ཁྱད་ཆོས་ལས་མངོན་ལ། སྤྱིར་བཏང་དངོས་
ཡོད་ཀྱི་མཛེས་ (རང་བྱུང་ཁམས་ཀྱི་མཛེས་པ་དང་སྤྱི་ཚོགས་ཀྱི་མཛེས་པ་)པའི་སྣང་ཚུལ་
ཐམས་ཅད་ལ་མཛེས་ པར་རྟོག་ ཅིང་དཔྱོད་ པ་ སྤྱི་ལུགས་ ཡིན། རྩོམ་རིག་་་
གཟིགས་ཞིབ་ཀྱི་མཛེས་རྟོག་ནི་སྒྱུ་རྩལ་གྱི་མཛེས་པ་ལ་རྟོགས་ཤིང་རོལ་བ་ཞིག་
སྟེ། སྒྱུ་རྩལ་གྱི་མཛེས་པ་ནི་ དངོས་ཡོད་འཚོ་བའི་སྣང་ཚུལ་མཐའ་དག་གི་
མཛེས་པའི་སྙིང་བཅུད་གཅིག་བསྡུས་ཀྱི་སྒོ་ནས་དཔེར་མཚོན་ཅན་དང་ཕུགས་
བསམ་རང་བཞིན་གྱི་ཚད་མཐོན་པོར་བཀོད་པ་ཞིག་ཡིན་པས། དེ་དངོས་
ཡོད་ཀྱི་འཚོ་བ་ལས་ཐོན་ཀྱང་དེ་ལས་ཚད་མཐོ་ཞིང་དཔེར་མཚོན་ཅན་དུ་གྲུབ་
ཡོད། དེ་མིན་ཡང་སྒྱུ་རྩལ་གྱི་མཛེས་པ་ནི་རང་བྱུང་གི་མཛེས་པ་དང་སྤྱི་་
ཚོགས་ཀྱི་མཛེས་པ། རྣམ་པའི་མཛེས་པ་དང་ནང་དོན་གྱི་མཛེས་པ་སོགས་སྒྱུ་
རྩལ་གསར་སྐྲུན་གྱི་རིག་པས་བཙོ་སྦྱང་བྱས་ནས་དེ་དག་ལ་སྒྱུ་རྩལ་གྱི་མཛེས་
པའི་སྲོག་དང་ལྡན་པར་སྣང་བརྙན་གྱི་ལུས་རྟེན་གསོན་ཉམས་ལྡན་པར་བསྐྲུན།
མཛེས་རྟོག་འདུ་ཤེས་ནི་དབང་ཤེས་ཀྱི་ཚོར་བ་དང་འདུ་ཤེས། རྟོག་སྣང་གི་
འཆར་སྒོ་དང་ཕུགས་བསམ་དང་དད་པ་སོགས་ནང་སེམས་ཀྱི་འགྱུར་བ་སྣ་་
ཚོགས་ལས་གཞི་གྲུབ་ཅིང་སྐྱེས་པ་དང༌། མཛེས་རྟོག་གི་རིག་པའི་ནུས་པ་དེ་
དག་མཛེས་རྟོག་དབང་ཤེས་ཀྱི་སྐྱེ་མཆེད་དངོས་ཡིན། རང་བྱུང་གི་མཛེས་པ་
ནི་དབང་ཤེས་སུ་མངོན་སུམ་དུ་ཚོར་ཞིང་སྣང་བའི་རྣམ་པའི་ཤུགས་ཆེ་བས་རང་
བྱུང་གི་མཛེས་པ་ནི་ཚོར་བ་དང་སྣང་རྣམ་མམ་འཛིན་རྣམ་གྱི་སེམས་ཤུགས་ཆེ་
བར་འདུག སྤྱི་ཚོགས་ཀྱི་མཛེས་པ་ལ་བློ་དང་རིག་པ་དང་ལྟ་བ་དང་དོན་གྱི་
484



ངོ་བོའམ་རང་བཞིན་གྱི་ཤུགས་ཆེ་བས་སྤྱི་ཚོགས་རང་བཞིན་གྱི་མཛེས་རྟོག་ལ་
ཤེས་པ་དང་ཉམས་རྟོགས་ཀྱི་བསམ་པ་གཙོར་འཛིན། སྒྱུ་རྩལ་གྱིས་རང་བྱུང་
གི་མངོན་སུམ་གྱི་རྣམ་པའི་རང་བཞིན་གྱི་མཛེས་པ་དང་སྤྱི་ཚོགས་ཀྱི་འདུ་ཤེས་
དང་ལྟ་བ་སོགས་ཀྱི་བསམ་བློའི་རང་བཞིན་གྱི་མཛེས་པ་གཉིས་ཟུང་འབྲེལ་གྱིས་
སྒྱུ་རྩལ་སྣང་བརྙན་ཕུན་སུམ་ཚོགས་པར་བསྐྲུན། རྩོམ་རིག་གཟིགས་ཞིབ་ཀྱི་
སྐབས་སུ་སླར་ཡང་ཚུལ་དེ་དང་ལྡོག་པར་སྒྱུ་རྩལ་སྣང་བརྙན་ལ་མྱོང་ཚོར་དང་
ཉམས་རྟོགས་ཀྱི་གཞི་ལ་བརྟེན་ནས་ཡིད་བཟོ་བཅས་ཀྱིས་བཀླག་བྱའི་བསྟན་
བཅོས་ཀྱི་བརྗོད་དོན་གྱི་མཛེས་པའི་དཔལ་ཡོན་རང་མོས་སུ་མྱོང་ཞིང་རྟོགས་
པར་བྱེད་དོ། །
རྩོམ་རིག་གཟིགས་ཞིབ་ཀྱིས་རྩོམ་རིག་བསྟན་བཅོས་མཛེས་རྟོག་གི་ཡུལ་
ཐུན་མོང་མ་ཡིན་པ་ཞིག་ཏུ་འཛིན་པ། དེ་ཡང་རྩོམ་རིག་བསྟན་བཅོས་རང་
ངོས་ཀྱི་མཛེས་རྟོག་རང་བཞིན་གྱིས་གཟིགས་ཞིབ་ཀྱི་བྱ་བའི་རང་བཞིན་ལ་རྩ་
བའི་སྟེང་ནས་ཐག་གཅོད་བྱེད་དོ། ། རྩོམ་རིག་བསྟན་བཅོས་སུ་གསོན་ཉམས་
ལྡན་པའི་སྒྱུ་རྩལ་སྣང་བརྙན་ཕུན་སུམ་ཚོགས་པར་སྣང་ཞིང༌། དེ་དག་ལ་ནང་
སེམས་ཀྱི་ཆགས་སྡང་གི་འགྱུར་བའི་བསམ་པ་གཏིང་ཟབ་ཅིང་ཤུགས་དྲག་པས་
ཀློག་མཁན་གྱི་སེམས་ཀུན་ནས་འགུགས་ཤིང་འཕྲོག་པར་བྱེད། །
རྩོམ་རིག་གཟིགས་ཞིབ་སྐབས་སུ་སྣང་བརྙན་གྱི་བསམ་གཞིགས་སྤེལ་བའི་
རིག་པ་དེ་ཚན་རིག་ཞིབ་འཇུག་གི་དཔྱད་རྩོམ་ཀློག་པ་དང་རྩོམ་པའི་སྐབས་ཀྱི་
རིག་པའི་སྤེལ་སྟངས་དང་རྩ་བ་ནས་མི་གཅིག་སྟེ་རིགས་པའི་གཞུང་ལུགས་ཀྱི་
དཔྱད་རྩོམ་ལ་གཟིགས་པའི་སྐབས་སུ་རྗེས་དཔག་གམ་གཏན་ཚིགས་རིག་པར་
བརྟེན་ཅིང་སྤེལ་ཏེ། རིགས་ལམ་རྣམ་འབྱེད་ཀྱི་རྣམ་དཔྱོད་རིག་པར་བརྟེན་
ནས་ཚན་རིག་གི་གཞལ་བྱའི་ཡུལ་གྱི་དོན་སྤྱི་དང་སྒྲ་སྤྱི་དང་རང་མཚན་སྤྱི་་
མཚན་སོགས་ཀྱི་ངོ་བོའི་སྒོ་ནས་དེ་ལ་རྟོག་ཅིང་དཔྱོད་སྐབས་ཀློག་པ་པོའི་གོ་
བའི་སྟོབས་དང་རྣམ་དཔྱོད་ཀྱི་རིག་པའི་སྟོབས་ཤུགས་ཆེན་པོ་སྤྱོད་དགོས་ཤིང་།
རྩོམ་རིག་གཟིགས་ཞིབ་ཀྱི་སྐབས་སུ་ཀློག་པ་པོའི་སྣང་བརྙན་བསམ་གཞིགས་ཀྱི་
485



རིག་སྟོབས་དུས་དང་རྣམ་པ་ཀུན་ཏུ་གཙོར་སྤེལ་བའི་ཚུལ་དུ་གནས་ལ་ཀློག་པ་
པོའི་མཛེས་རྟོག་གི་རིག་སྟོབས་དང་རྟོག་སྣང་གི་འཆར་སྒོའི་རིག་སྟོབས་ཀྱི་མཐུ་
ནུས་ཆེས་ཆེར་མངོན་ཞིང་སྤེལ་དགོས། །
གཉིས་པ། རྩོམ་རིག་གཟིགས་ཞིབ་ཀྱི་དོན་སྙིང་བཤད་པ།
གཅིག
རྩོམ་རིག་གཟིགས་ཞིབ་ཀྱི་བྱ་བར་བརྟེན་ནས་རྩོམ་རིག་
གི་སྤྱི་ཚོགས་ནུས་པ་མངོན་འགྱུར་བྱེད་པ།
རྩོམ་རིག་ལ་ མཛེས་རྟོག་གི་ སློབ་ གསོའི་ནུས་པ་ལྡན། དེའང་ ཀློག་་་་
མཁན་རྣམས་ཀྱིས་གཟིགས་ཞིབ་ཀྱི་ལས་ཀར་བརྟེན་ནས་མངོན་དུ་འགྱུར་་་་
དགོས་པ་ཞིག་ཡིན་པས་གཟིགས་ཞིབ་ཀྱི་ལས་ཀ་ཤིན་ ཏུ་ གལ་ཆེ་སྟེ་གལ་སྲིད་
མང་ཚོགས་ཀྱི་གཟིགས་ཞིབ་མེད་ན་མཛེས་རྟོག་སློབ་གསོའི་ནུས་པ་བག་ལ་ཉལ་
བ་ཙམ་ལས་དོན་དངོས་སུ་འབྲས་བུར་འགྲུབ་མི་ནུས་སོ། ། རྩོམ་རིག་གཟིགས་
ཞིབ་ཀྱི་ལས་ཀར་བརྟེན་ནས་མཛེས་རྟོག་གི་སློབ་ གསོའི་ནུས་པ་བག་ཉལ་གྱི་
གནས་ལས་མངོན་འགྱུར་གྱི་སྐལ་བ་རྙེད་གཤིས། རྩོམ་རིག་གཟིགས་ཞིབ་ཀྱི་
བྱ་བས་བསྟན་བཅོས་དང་ཀློག་པ་པོ། རྩོམ་པ་པོ་དང་མང་ཚོགས། རྩོམ་
རིག་སྒྱུ་རྩལ་དང་དངོས་ཡོད་འཚོ་བ་བཅས་ཕན་ཚུན་མཚམས་སྦྱོར་གྱི་འབྲེལ་
ཟམ་བཏེགས་པ་དང་རྩོམ་རིག་གིས་དངོས་ཡོད་འཚོ་བར་དགེ་བའི་ལྡོག་རྐྱེན་
འདོན་པར་ཕུན་སུམ་ཚོགས་པའི་མཐུན་རྐྱེན་བསྐྲུན་ཏོ། །
རྩོམ་རིག་གཟིགས་ཞིབ་ནི་མང་ཚོགས་རང་བཞིན་གྱི་བསམ་པའི་ལས་ཀ་
རླབས་ཆེན་ཞིག་སྟེ། ཀློག་འདོན་གྱི་ནུས་པ་ལྡན་པ་འི་སྐྱེས་ཕོ་མོ་རྒན་གཞོན་
རྣམས་ཀྱིས་རྩོམ་རིག་བསྟན་བཅོས་ལ་གཟིགས་ཀློག་བྱེད་པ་དང་། ཡི་གེར་
རྨོངས་ཀྱང་རྒྱང་བསྒྲགས་དང་གློག་བརྙན། སྒྲུང་མཁན་གྱི་སྒྲུང་བཤད་དང་
486



ཟློས་གར་འཁྲབ་སྟོན་སོགས་རྣམ་པ་སྣ་ཚོགས་པར་རྩོམ་རིག་བསྟན་བཅོས་ལ་ ་
དུས་དང་རྣམ་པ་ཀུན་ཏུ་ལྟ་ཉན་གྱི་རྒྱུན་མ་ཆད་དུ་གཟིགས་ཞིབ་ཀྱི་ལས་ཀ་སྤེལ་
བཞིན་འདུག རྒྱུ་མཚན་དེའི་ཕྱིར་རྩོམ་རིག་ནི་མང་ཚོགས་དང་སྐད་ཅིག་
ཙམ་ཡང་བྲལ་མི་སྲིད་དེ། མང་ཚོགས་རྩོམ་རིག་དང་འབྲལ་མི་སྲིད་དོ་ཞེས་ཨུ་
རུ་སིའི་རྩོམ་རིག་གཞུང་ལུགས་སྨྲ་བ་པེ་ལེ་སུ་ཅིའི་གསུངས་པ་ལྟ་བུའོ། །
རྩོམ་རིག་གཟིགས་ཞིབ་ཀྱིས་ཀུན་ལ་རྩེད་འཇོའི་སྤྲོ་སྣང་སྟེར་ཞིང་འདོད་
མོས་ཀྱི་དགོས་པ་འཇོ་བཞིན་བསྟན་བཅོས་སུ་མངོན་པར་འཇུག་པ་དང་འབྲེལ་
ཤུགས་རྐྱེན་སྣ་ཚོགས་འགོག་མེད་དུ་ཕྱོགས་ཡོངས་ནས་ཐེབས་ངེས་སོ། ། །
མདོར་ན་རྩོམ་རིག་གཟིགས་ཞིབ་ཀྱིས་སྤྱི་ཚོགས་ལ་ཕྱོགས་ཡོངས་ནས་
ཤུགས་རྐྱེན་རྒྱ་ཆེར་ཐེབས་པ་དང་ནུས་པ་དཔྱིས་ཕྱིན་པ་ཞིག་འདོན་ངེས་པར་
བརྟེན། དེ་ནི་གལ་འགངས་ཤིན་ཏུ་ཆེ་བ་ཞིག་ཡིན་པ་རྒྱུ་མཚན་དུ་བྱས་ནས་
ལོ་རྒྱུས་སྟེང་གྲལ་རིམ་སོ་སོས་རྩོམ་རིག་གཟིགས་ཞིབ་ཀྱི་བྱ་བར་ཧ་ཅང་མཐོང་
ཆེན་བྱེད་དོ། །
གཉིས།
རྩོམ་རིག་གཟིགས་ཞིབ་ཀྱིས་རྩོམ་རིག་གསར་
རྩོམ་ལ་ཤུགས་རྐྱེན་འདོན་པ།
རྩོམ་རིག་བསྟན་བཅོས་ཀྱི་སྤྱི་ཚོགས་ཀྱི་ནུས་པ་ཀློག་མཁན་མང་ཚོགས་ཀྱི་
གཟིགས་ཞིབ་ཀྱི་བྱ་བར་བརྟེན་ནས་མངོན་འགྱུར་བྱེད་དགོས་ཏེ། རྩོམ་པ་པོ་
གསར་རྩོམ་ལ་འཇུག་པའི་ཐོག་མར་ཀློག་མཁན་མང་ཚོགས་ཀྱི་མཛེས་རྟོག་གི་
འདོད་པ་དང་མོས་ཕྱོགས་ཀྱི་གནས་ཚུལ་ལེགས་པར་རྟོགས་དགོས་ཏེ། རྩོམ་
རིག་གི་དམིགས་ཡུལ་ནི་མང་ཚོགས་ཀྱི་གཟིགས་ཞིབ་ཀྱི་དོན་དུ་བརྩམས་པ་ལས་
གཞན་ཅི་ཡང་མ་ཡིན། རྩོམ་རིག་གསར་རྩོམ་དང་གཟིགས་ཞིབ་དག་གིས་
ཕན་ཚུན་ལ་ཚོད་འཛིན་བྱེད་པའི་འབྲེལ་དབང་དུ་འགྲོ་བ་ནི་གསར་རྩོམ་དང་
487



གཟིགས་ཞིབ་ཀྱི་ཆོས་ཉིད་ཡིན། མར་ཁེ་སིས་སྔར་རྩོམ་རིག་གསར་རྩོམ་དང་
གཟིགས་ཞིབ་ཀྱི་འབྲེལ་ བ་ ཐོན་སྐྱེད་དང་འཛད་སྤྱོད་ཀྱི་འབྲེལ་བར་དཔེར་་་
བཞག་སྟེ་སྨྲས་ལ། སྒྱུ་རྩལ་རང་ངོས་ནས་སྒྱུ་རྩལ་གྱི་གོ་བ་ཅན་དང་མཛེས་
རྩལ་ལ་གཟིགས་རྟོག་མཁས་པའི་མང་ཚོགས་ཤིག་འབྱུང་བར་བསྐྲུན། ཐོན་
རྫས་གཞན་གང་ལ་མཚོན་ནའང་དེ་བཞིན་དུ་འབྱུང་སྟེ། ཐོན་སྐྱེད་ལས་ཐོན་
སྐྱེད་ཀྱི་བྱ་བའི་ཡུལ་སྐྲུན་པ་དང་བྱ་བའི་ཡུལ་ལས་ཀྱང་བྱེད་པ་པོ་ཡུལ་ཅན་
བསྐྲུན་པའོ2)ཞེས་གསར་རྩོམ་དང་གཟིགས་ཞིབ་བར་གྱི་རྩོད་སྒྲུབ་ཀྱི་འབྲེལ་བ་
བསྟན་ཡོད། །
རྩོམ་རིག་གཟིགས་ཞིབ་དང་རྩོམ་རིག་གསར་རྩོམ་རྒྱུ་སྤུན་ལྟར་ཕན་ཚུན་
འབྲེལ་བ་ཧ་ཅང་དམ་པོ་ཡོད་པའི་རྩོམ་རིག་ལག་ལེན་གྱི་བྱ་བ་ཞིག་ཡིན་གཤིས་
རྩོམ་པ་པོས་ལར་མང་ཚོགས་ཀྱི་གཟིགས་ཞིབ་ཀྱི་དགོས་འདོད་དང་མཛེས་རྟོག་
གི་མོས་སྤྲོ་ལ་དོ་སྣང་བྱེད་དགོས་ཏེ། རང་གི་བསྟན་བཅོས་ལ་མང་ཚོགས་ཀྱིས་
ལྟ་འདོད་ཅིང་སྙན་སྤྲོ་བ་ཞིག་ཏུ་འགྱུར་བར་རབ་ཏུ་བརྩོན་དགོས། སྤྱིར་རྩོམ་
པ་པོས་ཀློག་མཁན་མང་ཚོགས་ཀྱི་མཛེས་རྟོག་གི་དགོས་འདོད་དང་མོས་པ་ལ་
བརྟེན་ཅིང་ཐུགས་ཁུར་གནང་བའི་སྒོ་ནས་གསར་རྩོམ་གྱི་ལས་ལ་འཇུག་ཅིང་
བརྩོན་པ་ནི་སྒྱུ་རྩལ་ལག་ལེན་གྱི་དངོས་ཡོད་ཆོས་ཉིད་རེད།།
རྩོམ་པ་པོ་གསར་རྩོམ་ལ་འཇུག་སྐབས་ཐོག་མར་ཀློག་མཁན་མང་ཚོགས་
ཀྱི་གཟིགས་ཞིབ་ཀྱི་དགོས་འདོད་དང་མཛེས་རྟོག་གི་མོས་ཕྱོགས་ལ་ཚན་རིག་
དང་མཐུན་པའི་རྣམ་འགྱུར་ཡང་དག་འཛིན་དགོས། རྩོམ་པ་པོས་ཕྱོགས་
གཅིག་ནས་མང་ཚོགས་ཀྱི་སྒྱུ་རྩལ་གྱི་གོམས་གཤིས་དང་དྲང་ཕྱོགས་ཀྱི་སྨོན་
འདུན་ལ་བརྩི་བཀུར་བྱེད་པའི་སྒོ་ནས་རྩོམ་པ་པོ་རང་གི་གསར་སྐྲུན་རང་བཞིན་
གྱི་གསར་རྩོམ་བྱེད་པའི་ལག་ལེན་ལ་བརྟེན་ནས་ཁོ་རང་ཚོའི་མཛེས་རྟོག་གི་
འདོད་མོས་སྣ་ཚོགས་ཅི་འགར་འཇོ་དགོས་པ་ནི་གསར་རྩོམ་གྱི་འོས་འགན་དང་
བགོས་སྐལ་རེད། དེ་ཡང་ཨུ་རུ་སུའི་རྩོམ་རིག་གཞུང་ལུགས་སྨྲ་པ་པེ་ལེན་སུ་
ཅིས། རྩོམ་རིག་ལ་མཚོན་ན་མི་དམངས་མང་ཚོགས་ནི་ཆེས་མཐོ་བའི་ཐག་
488



གཅོད་མཁན་དང་ཆེས་མཐོ་བའི་ཁྲིམས་ཁང་ཡིན་ཞེས་གསུངས་པ་ལྟར་རྒྱ་ཆེ་
ཀློག་མཁན་མང་ཚོགས་ནི་རྩོམ་རིག་སྒྱུ་རྩལ་གྱི་གསར་རྩོམ་དང་གཟིགས་ཞིབ་
མཐའ་དཔྱོད་སོགས་རྩོམ་རིག་ལག་ལེན་ཡོངས་ཀྱི་རྩ་བའི་གཞི་ཡིན་ཏེ། སྒོས་
སུ་སྤྱི་ཚོགས་ལ་དགེ་མཚན་ལྡན་པའི་ཤུགས་རྐྱེན་ཐེབས་སུ་འཇུག་རྒྱུ་དེ་ཡང་ཀློག་
པ་པོའི་ངོས་ནས་མངོན་འགྱུར་བྱེད་དགོས་སོ། །
ལེའུ་གསུམ་པ། རྩོམ་རིག་གཟིགས་ཞིབ་ཀྱི་ཁྱད་
ཆོས་དང་ཆོས་ཉིད་བཤད་པ།
དང་པོ། རྩོམ་རིག་གཟིགས་ཞིབ་ཀྱི་ཤེས་རྟོགས་ཀྱི་རིག་པ་
དང་ཆགས་སྡང་གི་བསམ་པ་གཅིག་གྱུར་བའི་
རང་བཞིན་བཤད་པ།
རྩོམ་རིག་གཟིགས་ཞིབ་ཀྱིས་སྒྱུ་རྩལ་གྱི་མཛེས་ པ་ བརྟག་བྱའི་ཡུལ་དུ་་་
བཟུང་ནས་མཛེས་རྟོག་གི་རིག་པས་རྟོག་ཅིང་དཔྱོད་པ་དང་། མཛེས་རྟོག་
འདུ་ཤེས་ནི་ཤེས་རྟོག་གི་རིག་པ་དང་ཆགས་སྡང་གི་སེམས་གཅིག་ཏུ་གྱུར་བའི་
མཛེས་རྟོག་གི་བསམ་པའི་རང་བཞིན་ཞིག་རེད། རྩོམ་རིག་གཟིགས་ཞིབ་ཏུ་
དབང་ཤེས་ཀྱི་ཚོར་བ་ལས་ཆགས་པ་དང་སྡང་བའི་སེམས་བྱུང་སྣ་ཚོགས་སྐྱེས་པ།
སེམས་བྱུང་སྣ་ཚོགས་སློང་བྱེད་ཀྱི་རྐྱེན་སྒྱུ་རྩལ་སྣང་བརྙན་གྱི་ཉམས་དང་འགྱུར་
བ་དང་གཤིས་རྒྱུད་སོགས་ཡིན། གཟིགས་ཞིབ་ནི་སྒྱུ་རྩལ་གྱི་འཇིག་རྟེན་ནང་
སེམས་ཀྱི་མྱོང་བ་དང་དངོས་མྱོང་གི་སྒོ་ནས་ཡོངས་སུ་རྟོགས་པའི་རིག་པའི་ལག་
ལེན་ཞིག་ཡིན།
སྒྱུ་རྩལ་སྣང་བརྙན་དེ་ཉིད་ཉམས་སུ་མྱོང་བའི་སྒོ་ནས་རྟོགས་པ་ནི་རྩོམ་
རིག་གཟིགས་ཞིབ་ཀྱི་རྩ་བའི་རྨང་གཞི་ཡིན། ཐོག་མར་སྒྱུ་རྩལ་སྣང་བརྙན་
489



དབང་ཤེས་སུ་སྣང་བ་དང་། སྣང་བརྙན་གྱི་མངོན་སུམ་བྱེ་བྲག་པའི་ཉམས་
ལས་ཀློག་མཁན་ལ་ཆགས་སྡང་སོགས་ཀྱི་སྣང་བ་སྣ་ཚོགས་སྐྱེས་སུ་འཇུག་པ་ནི་
རྩོམ་རིག་གཟིགས་ཞིབ་སྐབས་ཀྱི་སྣང་ཚུལ་ཁྱད་པར་བ་ཞིག་ཡིན། ཐོག་མར་
ཀློག་པ་པོས་སྣང་བརྙན་གྱི་སྤྱི་ཚོགས་ཀྱི་མཚོན་དོན་ཟབ་མོའི་དོན་སྙིང་དངོས་
མཐོང་མི་ཐུབ་པར་སྣང་བརྙན་གྱི་ཉམས་སྣ་ཚོགས་ཀྱི་སྣང་ཚུལ་ཙམ་ལ་མངོན་
པར་རྟོག་ཅིང་མྱོང་བ་ལས་ཤུགས་དོན་ཟབ་མོ་ད་རུང་རྟོགས་མི་ནུས་པར་ལུས་
པ་ནི་སྒྱུ་རྩལ་སྣང་བརྙན་ལ་ཐོག་མའི་ཚོར་སྣང་སྐྱེས་པའི་ཚུལ་ཡིན།
དབང་ཤེས་ཀྱི་ཚོར་བ་ནི་ཕྱི་རོལ་ཡུལ་གྱི་དངོས་པོ་བྱེ་བྲག་པའི་རང་མཚན་
མ་བོར་བར་སྣང་ཞིང་མཚོན་པ་དང་ཡང་ཤེས་རྟོགས་ཀྱི་རིག་པ་ཐམས་ཅད་ཀྱི་
རྩ་བ་ཡིན་པ་སྨོས་ཅི་དགོས། ལེ་ཉིན་གྱིས་ང་ཚོས་དབང་ཤེས་ཀྱི་ཚོར་བ་ལ་མ་
བརྟེན་ན་བྱ་དངོས་ཀྱི་རྣམ་པ་གང་ཡང་ཤེས་མི་ཐུབ་ལ་འགུལ་སྐྱོད་ཀྱི་སྣང་ཚུལ་
ཅིའང་རྟོགས་མི་ཐུབ་པ་ཡིན་ཞེས་གསུངས་པ་ལྟ་བུའོ། །རྩོམ་རིག་གཟིགས་ཞིབ་
ཀྱིས་ཐོག་མར་དབང་ཤེས་ཀྱི་ཚོར་བར་བརྟེན་ནས་སྒྱུ་རྩལ་སྣང་བརྙན་རྟོགས་
དགོས་ཏེ། བཀླག་བྱའི་བསྟན་བཅོས་ཀྱི་གསོན་ཉམས་ལྡན་པའི་སྒྱུ་རྩལ་སྣང་
བརྙན་དབང་ཤེས་ལ་མངོན་སུམ་དུ་སྣང་བ་ལས་མཛེས་རྟོག་གི་ཚོར་སྣང་ཡོངས་
སུ་སྐྱེས་ཐུབ། མཛེས་རྟོག་གི་ཚོར་སྣང་ལ་ཡིད་ཀྱི་འགྱུར་བ་སྣ་ཚོགས་འདུས་ཏེ།
ཤེས་རྟོགས་ཀྱི་རིག་པ་དང་རྟོག་སྣང་གི་འཆར་སྒོ། ཆགས་སྡང་གི་ཚོར་འདུ་
དང་ལྟ་བ་སོགས་ཀྱི་སེམས་བྱུང་སྣ་ཚོགས་འདུས་པ་ལས་མཛེས་རྟོག་གི་སྣང་བ་
མངོན་པར་ཐོན་པ་དཔེར་ན་ཆུ་རྡུལ་གྱི་ཚོགས་ལ་ཉི་ཟེར་འཕྲོས་པ་ལས་འཇའ་
ཚོན་སྣ་ལྔ་འཚེར་བ་བཞིན་རིག་པ་སྣ་ཚོགས་འབྱུང་ངོ༌། །
དབང་ཤེས་ཀྱི་ཚོར་བའི་ཁྱད་ཆོས་ནི་དངོས་པོའི་རང་མཚན་མ་བོར་བར་
གཟུགས་དང་ བཅས་ པར་ མངོན་སུམ་ཇི་བཞིན་དུ་ འཛིན་ ཞིང་སྣང་བ་དང་།
མཛེས་རྟོག་གི་རིག་པས་དབང་ཤེས་ཀྱི་སྣང་རྣམ་དེ་དག་ལ་བརྟེན་ནས་ཕྱི་དངོས་
པོའི་རང་མཚན་གྱི་ཁྱད་ཆོས་དང་རང་བཞིན་གྱི་སྟེང་ནས་མཛེས་པར་རྟོག་པ་
ཡིན།
190



རྩོམ་རིག་ནི་ངག་གི་སྒྱུ་རྩལ་ཡིན་གཤིས་དེའི་སྣང་བརྙན་གྱི་ཉམས་རི་མོ་
དང་འཇིམ་བཟོ་དང་། ཞབས་བྲོ་ལྟར་མངོན་སུམ་ཐད་ཀར་མི་མངོན་པར་
ངེས་པར་དུ་ཀུན་རྟོག་གི་སྣང་ངོར་སྒྱུ་རྩལ་སྣང་བརྙན་སླར་ཡིད་བཟོ་བྱས་ནས་
སྣང་དགོས་ཏེ། རྟོག་སྣང་གི་དྲན་པ་མ་གསོས་ན་བརྟག་བྱའི་དངོས་རྣམ་རྒྱུད་
ལ་སྐྱེ་མི་ནུས་ཏེ། སྙན་ངག་ལ་མཚོན་ན། སྙན་རྩོམ་གྱི་ཤུགས་རྟོགས་ཀྱི་སྣང་
བརྙན་ཧ་ཅང་ཕུན་སུམ་ཚོགས་པར་མཆིས་པས་སྙན་ངག་ལ་གཟིགས་ཚེ་རྟོག་
སྣང་གི་འཆར་སྒོའི་རིག་སྟོབས་ལ་ངེས་པར་བརྟེན་དགོས། དགེ་འདུན་ཆོས་
འཕེལ་གྱི་སྙན་རྩོམ་དུ། རྙིང་བ་ཐམས་ཅད་ལྷ་ཡི་སྲོལ་དུ་བསྒྲགས། ། གསར་
པ་ཐམས་ཅད་བདུད་ཀྱི་འཕྲུལ་དུ་སེམས། །ངོ་མཚར་ཕལ་ཆེར་ཐན་ལྟས་ཉིད་
དུ་བསྒོམས། །ཆོས་ཀྱི་རྒྱལ་ཁམས་ཏྲི་བྷོ་ཊ་ཡི་སྲོལ། །ཀུན་ལ་ཕན་པའི་ངོ་མཚར་
རྫས་འཕྲུལ་དང༌། །ཡོངས་ལ་གནོད་པའི་ལྟས་ངན་ཆོ་འཕྲུལ་གཉིས། ། ཤེས་
རབ་རལ་གྲིའི་རྣོ་ཕྱོགས་རེ་རེའི་སྣེ། ། གཅིག་གི་ཟླ་ལ་གཅིག་ཀྱང་སླེབས་པར་
ངེས། །ཞེས་པ་ལྟ་བུའི་སྙན་རྩོམ་གྱིས་དངོས་རྣམ་བརྙན་རིས་སུ་ཐོན་པར་བྲིས་
མེད་དེ་ལྷ་དང་བདུད་དང་། ཆོས་ཀྱི་རྒྱལ་ཁམས་ཏྲི་བྷོ་ཊ། རྫས་ཀྱི་འཕྲུལ་
དང་ཤེས་རབ་ཀྱི་རལ་གྲི་སོགས་ལས་གནའ་ནས་ད་ལྟའི་བར་དུ་བོད་ཁ་བ་ཅན་
གྱི་ཡུལ་གྲུ་འདིར་དར་བཞིན་པའི་སྲོལ་རྒྱུན་རིག་གནས་ཀྱི་ལྟ་ བ་དང་གོམས་
གཤིས་རྙིང་བའི་དབང་དུ་གྱུར་བས་བསམ་བློ་གསར་བ་དང་ལྟ་བ་གསར་པ།
དེ་མིན་རྫས་འཕྲུལ་ཚན་རིག་གི་ཆོ་འཕྲུལ་སྣ་ཚོགས་བདུད་འདྲེ་མ་རུང་བའི་ཆོ་
འཕྲུལ་དུ་སེམས་ཤིང་དམོད་པའི་ཡ་ང་བའི་ལོ་རྒྱུས་ཀྱི་གནས་ཚུལ་དངོས་མངོན་
པར་མཚོན་ཡོད་ལ། དེའི་ཚིག་ཤུགས་ཀྱི་མཚོན་བྱེད་སྣང་བརྙན་ཧ་ཅང་ཕུན་
སུམ་ཚོགས་པ་སྟེ། དུས་ཀྱི་བརྒལ་ཚད་ཀྱང་གནའ་ནས་ད་ལྟའི་བར་དང་།
བརྗོད་བྱ་དོན་གྱི་མཆེད་ཚད་ཟབ་ཅིང་རྒྱ་ཆེ་སྟེ། སྲོལ་རྒྱུན་གྱི་ཆོས་ལུགས་ཀྱི་
བསམ་བློ་དང་རིག་གནས། ལྟ་བ་དང་ཚན་རིག་དང་རིག་གནས་གསར་པ་
སོགས་ཏེ་ཕྱོགས་ཡོངས་སུ་ཁྱབ་ཡོད། དེར་བརྟེན་སྙན་རྩོམ་གྱི་མཚོན་བྱེད་
སྣང་བརྙན་གྱི་བརྗོད་དོན་རྟོགས་པར་རྟོག་སྣང་གི་རིག་སྟོབས་ཀྱི་འཆར་སྒོ་
491



གཏིང་ཟབ་ཅིང་རྒྱ་ཆེ་བར་སྤེལ་དགོས།
མངོན་སུམ་གྱི་ཤེས་པ་དང་རྐྱེན་འབྲེལ་གྱི་རྟོག་སྣང་དང༌། དྲན་ཤེས་
བཅས་ཀྱི་རིག་པ་ཆགས་སྡང་གི་སེམས་བྱུང་དང་ལྷན་དུ་སྐྱེས་ངེས་ཏེ། རྩོམ་
རིག་གཟིགས་ཞིབ་དང་གསར་རྩོམ་གྱི་ལག་ལེན་ཡོངས་སུ་མཛེས་རྟོག་གི་རིག་
པའི་ཁྱད་ཆོས་མངོན་པར་ཐོན་པ་མ་ཟད་དེའང་ཆགས་སྡང་གི་སེམས་བྱུང་སྣ་
ཚོགས་སུ་ཁྱབ་ཅིང་ཤུགས་ཀྱང་དྲག་པར་སྐྱེས་ངེས། སེམས་བྱུང་ནི་ཕྱི་རོལ་
ཡུལ་གྱི་སྣང་ཚུལ་སྣ་ཚོགས་ཀྱི་རྐྱེན་ལས་བསླངས་པའི་ཆགས་པ་དང་སྡང་བ་
སོགས་ཀྱི་ཡིད་ཀྱི་འགྱུར་བ་ཡིན། དེའང་ཚོར་ཤེས་ཀྱི་སྐབས་ཀྱི་རང་ཡུལ་་
མཚོན་པ་ཙམ་མ་ཡིན་ཏེ། ཡུལ་དང་ཡུལ་ཅན་གྱིས་ཕན་ཚུན་ལ་རྐྱེན་བྱེད་པའི་
རྐྱེན་འབྲེལ་གྱི་སྣང་ཚུལ་དུ་མངོན་པ་ཞིག་ཡིན། དེར་བརྟེན་དེ་ཉིད་རང་ཡུལ་
ལ་འཛིན་པའི་(ཁས་ལེན་པའམ་དགག་པའི་)རྣམ་འགྱུར་ངེས་ཅན་གྱི་ཚུལ་དུ་མངོན།
ཡུལ་དེ་ཡུལ་ཅན་གྱི་དགོས་འདོད་དང་མཐུན་མིན་ལས་ཆགས་སྡང་གི་སེམས་སྣ་
ཚོགས་སུ་སྐྱེས་པ་དང་། སེམས་ཆགས་སྡང་གི་དབང་དུ་སོང་ནས་རང་ཡུལ་ལ་
འཛིན་སྟངས་འདྲ་མིན་སྐྱེས་ཏེ་མཐར་ཡུལ་ཅན་རང་ཡང་བྱ་སྤྱོད་འདྲ་མིན་དུ་
འཇུག་པར་རང་གི་དགོས་འདོད་དང་མཐུན་པར་སྐུལ་ཞིང་སློང་ངེས། ལེ་ཧྥུ
•ཐོར་སི་ཐེ་ཡིས། སྒྱུ་ རྩལ་ནི་མིའི་རིགས་ཀྱི་བྱ་སྤྱོད་འདི་ལྟ་བུ་ཞིག་ སྟེ།
རང་ཡུལ་གྱི་མཚན་མའི་ཉམས་རྟོགས་ཀྱི་ཆགས་སྡང་གི་སེམས་ཀྱི་འགྱུར་བ་
རྣམས་དམིགས་སུ་ ཕ་རོལ་ བར་བརྗོད་པ་དང་། གཞན་གྱི་ཡིད་དབང་་་་་་
འགུགས་པ་དང་དངོས་མྱོང་གི་རྟོགས་པ་སླར་རྙེད་པར་འཇུག་པ་ཞིག་ཡིན་
ཞེས་གསུངས་པས་རྩོམ་རིག་གི་རྩ་བའི་སེམས་བྱུང་ཆགས་སྡང་རང་བཞིན་གྱི་
སེམས་དང་ལྡན། རྩོམ་རིག་གཟིགས་ཞིབ་ཀྱི་སྐབས་སུའང་ཀློག་པ་པོ་ཆགས་
སྡང་ གི་ སེམས་ ལ་ བརྟེན་ དགོས་ ཤིང་ དེའི་ དབང་ དུ་ འགྲོ་ བར་ བསྟན་ པའོ།
ཆགས་སྡང་གི་སེམས་ཤུགས་དྲག་ཏུ་འཁོལ་བའི་བསྟན་བཅོས་ཀྱིས་ཀློག་པ་པོའི་
ཆགས་སྡང་གི་སེམས་རྣམ་པར་སློང་བར་བྱ་སྟེ། 1822ལོའི་ཟླ་བརྒྱད་པར་ཧྥ་
རན་སིའི་རྒྱལ་ཁབ་ཀྱི་ཟློས་གར་ཁང་ཞིག་ཏུ་སཱ་སི་པུ་ཡའི་ཟློས་གར་གྲགས་ཆེན་
492



《 ཨོ་སེ་རོ་》ཞེས་པ་འཁྲབ་སྟོན་བྱེད་སྐབས། འཁྲབ་ཚན་ལྔ་བར་ཨོ་སེ་རོ་ཡིས་
ཐེ་སི་ཏོ་མིན་ནཱའི་མགྲིན་པ་བཀག་ནས་དམར་གསོད་བྱེད་བཞིན་པའི་ཚུལ་་
འཁྲབ་སྟོན་བྱེད་ཚེ་སྲུང་དམག་ལྟད་མོ་པ་ཞིག་ལ་ཞེ་སྡང་བཟོད་གླགས་མེད་པར་
སྐྱེས་ཏེ། ཁོའི་སྡུན་ནས་མི་ནག་འཆི་རན་པ་ཞིག་གིས་མི་དཀར་གྱི་བུ་མོ་་
མངོན་སུམ་འཛེམས་མེད་དུ་དམར་གསོད་བྱེད་དུ་གཏན་ནས་མི་འཇུག་ཅེས་
སྐད་ཆེན་པོ་སྒྲོག་བཞིན་ཡར་ལངས་ཏེ་མེ་མདའི་ཁ་གར་སྟེགས་སུ་གཏད་ནས་
བརྒྱབ་སྟེ་ཨོ་སེ་རོའི་འཁྲབ་སྟོན་པ་རྨས་པའི་ལོ་རྒྱུས་བྱུང་བ་ལྟ་བུ་དང་། དེ་
ཡང་བླ་བྲང་ལུང་གི་རྒན་མོ་ཁེར་འདུག་མ་ཞིག་གིས་《ཨ་སྟག་ལྷ་མོ》བྱ་བའི་ཟློས་
གར་ལ་བལྟས་རྗེས་ཨ་སྟག་ལྷ་མོ་དམྱལ་བར་ལྷུང་རུང་གེ་སར་རྒྱལ་པོ་ལྟ་བུས་
བདག་བྱས་ཏེ་དམྱལ་བ་ལས་སྐྱབས་པ་ལས་ཅན་རེད། བདག་མེད་མ་ང་ལྟ་བུ་
དམྱལ་བར་ལྷུང་རུང་སྐྱོབ་མཁན་བདག་པོ་མེད་ཅེས་སྡུག་སྨེ་འདོན་པའི་ལོ་རྒྱུས་
ལྟ་བུའི་སྣང་ཚུལ་འདི་ལ་ཧྥ་རན་སུའི་མཐའ་དཔྱོད་དངོས་ཡོད་རིང་ལུགས་ཀྱི་
རྩོམ་པ་པོ་སི་ཐང་དཱ་ཡིས་སྣང་ཚུལ་དེ་རིགས་ལ་གར་སྟེགས་ཀྱི་འཕྲུལ་སྣང་ཞེས་
བརྗོད་པ་དང་། འཕྲུལ་སྣང་ཞེས་པའི་གོ་དོན་ནི་དངོས་དོན་མ་ཡིན་པའི་བྱ་
དངོས་ཏེ་( རྨི་ལམ་དུ་སྣང་བའི་》མི་དང་བྱ་སྤྱོད་ལ་ཡིད་ཆེས་ཏེ། གར་སྟེགས་ཀྱི་
འཕྲུལ་སྣང་ཞེས་པ་ནི་གར་སྟེགས་སྟེང་གི་མི་དང་བྱ་དངོས་རྣམས་དངོས་ཡོད་ངོ་
མ་ཡིན་པར་སྣང་ཞིང་ཡིད་ཆེས་བྱེད་པ་ཞིག་ཡིན་(འ) ཞེས་ གསུངས་པ་ལྟ་བུ།
གར་སྟེགས་ཀྱི་འཕྲུལ་སྣང་བྱུང་བའི་རྐྱེན་ནི་ལྟད་མོ་བ་རྣམས་ཀྱི་ཡིད་དབང་
འཁྲབ་ཚན་གྱི་བྱུང་རིམ་གྱིས་བཀུག་པ་དང་ཆགས་སྡང་གི་སེམས་ཀྱང་བྱུང་རིམ་
གྱི་འགྱུར་ལྡོག་ལ་བསྟུན་ནས་རབ་ཏུ་འཕེལ་བཞིན་ཟློས་གར་འཁྲབ་སྟོན་གྱི་ལྟད་
མོར་ལྟ་བ་ལས་འཁྲབ་སྟོན་གྱི་འཕྲུལ་སྣང་གི་འཇིག་རྟེན་དུ་ཞུགས་ཏེ་དངོས་ཡོད་
བརྗེད་པར་གྱུར། རྩོམ་རིག་གཟིགས་ཞིབ་ཀྱི་སྐབས་སུའང་སྣང་ཚུལ་དེ་འདྲ་
སྐྱེས་ངེས་ཏེ། རྩོམ་རིག་སྒྱུ་རྩལ་གྱིས་ཀློག་པ་པོ་རྩོམ་རིག་བསྟན་བཅོས་ཀྱི་
བརྗོད་བྱའི་འཚོ་བ་མངོན་པར་ཉམས་སུ་རྟོགས་པའི་སྒོ་ནས་ཆགས་སྡང་གི་་
སེམས་འབྱུང་བར་ངེས་སོ། །
493



རྩོམ་རིག་གཟིགས་ཞིབ་ ཏུ་ ཀློག་པ་པོས་བསྟན་ བཅོས་ཀྱི་བརྗོད་དོན་་་་་
ཉམས་སུ་མྱོང་བ་ལས་ཡིད་དབང་འཕྲོག་པ་དང་ཆགས་སྡང་གི་སེམས་རབ་ཏུ་
སློང་པ་དང་ཉམས་ལེན་གྱི་རྟོགས་པ་གཏིང་ཟབ་ཏུ་སྐྱེས་པ་མ་ཟད། རང་གི་
ཆགས་སྡང་གི་སེམས་ཀྱང་གཟིགས་བྱའི་སྣང་བརྙན་གྱི་རྒྱུད་དུ་འགྱུར་པ་དང༌།
གཟིགས་མཁན་དང་གཟིགས་ བྱའི་ སྣང་བརྙན་གྱི་ཆགས་སྡང་གི་སེམས་རྒྱུད་
དག་གཅིག་མཐུན་དུ་མཚམས་སྦྱོར་བ་དང་གཅིག་གྱུར་དུ་འོང་བས། འདུན་
འཛིན་གྱི་གནས་འགྱུར་ཞེས་པའི་ཐ་སྙད་འདི་འཇར་མན་རྒྱལ་ཁབ་ཀྱི་མཛེས་
རྩལ་རིག་པ་པ་ལེ་ཕུ་སི་ཡིས་བསྟན། ཁོང་གིས་འདུན་འཛིན་གྱི་གནས་འགྱུར་
བྱ་བའི་སྣང་ཚུལ་དེ་རྐྱེན་འདི་དག་ལས་གྲུབ་པའི་དངོས་དོན་ཞིག་ ཏུ་ བཤད།
གཞལ་བྱའི་ཡུལ་ཞེས་པ་རང་ལ་ཕྱིར་འཛིན་ཏེ་རང་གིས་ཉམས་མྱོང་གི་རྟོགས་པ་
ལས་བྱུང་བའི་རང་གི་འདུན་འཛིན་དེ་སླར་ཡུལ་དུ་སྣང་བས་དེ་ལ་འདུན་འཛིན་
གྱི་གནས་འགྱུར་དུ་བཤད ( ཡུལ་ཅན་)། རང་སླར་ཡང་རང་གི་ཡུལ་དུ་གྱུར་པའི་ཐ་
དད་དུ་གནས་པ་ལས་ལྡོག་པར་གཞི་མཐུན་དུ་མངོན་པར་གྲུབ་པ་སྟེ། ཞེས་པ་
དང་། གཅིག་ནས་ང་ཚོ་རང་གི་ནང་སེམས་ཀྱི་འགྱུར་བ་ལ་བདག་ལྟར་འཛིན་
པའི་ང་རྒྱལ་དང་སྐྱོ་སྣང་ངམ་རེ་འདུན་ལ་སོགས་པའི་ཆགས་སྡང་གི་འདུ་ཤེས་
སྣ་ཚོགས་མངོན་ལ། གཞན་ཞིག་ནས་སེམས་བྱུང་གི་འདུན་འཛིན་དེ་དག་ང་
ཚོའི་ནང་སེམས་ཀྱི་འཇིག་རྟེན་གྱི་ཚུལ་དུ་སྣང་བས་རང་ཡུལ་གྱི་རྣམ་པར་ཕྱིར་
མངོན་པའི་ཡུལ་དེ་ནི་ནང་སེམས་ཀྱི་འཇིག་རྟེན་སླར་རང་ཡུལ་དུ་ཕྱིར་མངོན་
པའི་ཚུལ་ལ་གནས་འགྱུར་རྙེད་པར་སྐད་(5) ཅེས་པས་ཡུལ་ཅན་རང་གི་ཡུལ་དུ་
འགྱུར་བའི་སྣང་ཚུལ་གྱི་ཆོས་ཉིད་གསལ་བར་བསྟན། །
རྩོམ་རིག་གཟིགས་ཞིབ་ཀྱི་སྐབས་སུ་སྒྱུ་རྩལ་སྣང་བརྙན་ལ་ཉམས་སུ་མྱོང་
བའི་ཚོར་ཤེས་ཀྱི་རྟོགས་པ་ལས་ཆགས་སྡང་གི་སེམས་སྐྱེས་པར་ངེས། ཀློག་པ་
པོའི་དབང་ཤེས་ཀྱི་ཚོར་བ་ལ་བརྟེན་ནས་བརྗོད་བྱའི་བདེ་སྡུག་ཉམས་སུ་མྱོང་
བའི་སྒོ་ནས་ཆགས་པ་དང་སྡང་བའི་སེམས་བྱུང་སྣ་ཚོགས་བྱུང་བ་དང་མཉམ་དུ་
ཁས་ལེན་གདེང་འཇོག་སྣ་ཚོགས་བྱེད་དོ། །ཁྲར་ཞུས་ཞེས་ཧྥུ་སི་ཅི་ ཡིས།
494



མཛེས་རྟོག་གི་ཤེས་པའི་འབྱུང་རྩ་མངོན་སུམ་མཚན་མ་རྟོག་པའི་རིག་པ་ཡིན་
པར་དོགས་སྣང་མེད་ལ། མཛེས་རྟོག་གི་ཤེས་པའི་རྟོགས་པ་དང་མངོན་སུམ་
གྱི་ཤེས་པ་ལ་རྩ་བའི་རང་བཞིན་གྱི་ཁྱད་པར་མཆིས་སོ། ། $)ཞེས་གསུངས་པ་
ལྟ་བུ། རྩོམ་རིག་གཟིགས་ཞིབ་ནི་ཤེས་རྟོག་གི་རིག་པ་ཐུན་མོང་མ་ཡིན་པ་
ཞིག་སྟེ་མངོན་སུམ་ཚད་མ་ནས་རྗེས་དཔག་གི་རིག་པའི་བར་གྱི་ཤེས་པའི་རྒྱུ་ཆ་
ཚང་བའི་རིག་པ་ཞིག་ཡིན། གཟིགས་ཞིབ་ཀྱི་སྐབས་སུ་དབང་ཤེས་ཀྱི་ཚོར་བ་
དང་ཤེས་རྟོག་གི་འདུ་ཤེས་ཀྱི་བློ་དུས་མཉམ་དུ་བསྟན་བཅོས་ཀྱི་བརྗོད་བྱའི་དོན་
གྱི་གོ་བ་དང་ངོས་འཛིན་ལྷན་གཅིག་ཏུ་སྐྱེས་པའི་དབང་དུ་འགྲོ་ངེས་སོ། ། །
བསམ་གཞིགས་ནི་ཚོར་བ་དང་ཤེས་པ། གཟུང་རྣམ་དང་འཛིན་རྣམ་
སོགས་ཤེས་པ་མངོན་སུམ་པའི་གཞི་ལས་འཕེལ་བའི་རྗེས་དཔག་གི་རིག་པའི་
ཤེས་རྣམ་དུ་སྐྱེད་པའི་རྣམ་པ་ཞིག་ཡིན། དེ་ནི་སྒྲ་དོན་སྤྱི་དང་མཐའ་གཅོད།
རྗེས་དཔག་བཅས་ཀྱི་རིག་པ་ལ་བརྟེན་ནས་གཞལ་བྱ་ཕྱི་རོལ་ཡུལ་གྱི་བྱ་དངོས་
མཐའ་དག་སྤྱི་མཚན་གྱི་སྒོ་ནས་རྟོག་ཅིང་མཚོན་པ་ལས། མཚོན་བྱའི་ཡུལ་བྱེ་
བྲག་པའི་ངོས་ཀྱི་རང་མཚན་གྱི་རྣམ་པ་མངོན་སུམ་དུ་མཚོན་མི་ནུས་ལ། རིག་
པ་འདིས་གཞལ་བྱའི་ཡུལ་གྱི་རྩ་བའི་རང་བཞིན་དང་ནང་གཤིས་ཀྱི་འབྲེལ་་
བའམ་དེའི་ཆོས་ཉིད་མངོན་པར་མཚོན་གཤིས། ཚོར་བ་དང་ཤེས་པ་སྣང་
རྣམ་(འཛིན་རྣམ་》སོགས་ཀྱི་མངོན་སུམ་གྱི་རིག་པ་དང་བསྡུར་ན་དེའི་རིག་པའི་
བསམ་གཞིགས་ཀྱི་རྟོགས་པ་གཏིང་ཟབ་ཅིང་ཆ་ཚང་བ་དང་ཚད་དང་རྣམ་་
པའང་བླ་ན་མཐོ་བ་ཞིག་ཡིན། རྩོམ་རིག་གཟིགས་ཞིབ་ཀྱི་སྐབས་སུ་རྣམ་་
དཔྱོད་ཀྱི་རིག་པ་འདི་སེམས་གཏིང་དུ་སྤེལ་བ་ལས་མངོན་དུ་མི་སྣང་བར་སྤྱོད།
དེས་བསྟན་བཅོས་ཀྱི་མཛེས་བཙོག་གི་དབྱེ་བ་ཡང་དག་ཏུ་འབྱེད་པ་དང་བརྗོད་
བྱའི་ནང་དོན་དང་བརྗོད་སྙིང་ལ་གོ་བ་ཟབ་མོ་ལེན་པར་ནུས་པ་འདོན་པ་མ་
ཟད། གཟིགས་ཞིབ་ལ་སྐྱེ་སྟོབས་ཀྱི་དཔལ་ལྡན་པའི་གསར་སྐྲུན་རང་བཞིན་
གྱི་རྟོག་སྣང་གི་འཆར་སྒོ་ཕུན་སུམ་ཚོགས་པར་སྤེལ་བ་དང་སྒྱུ་རྩལ་སྣང་བརྙན་
ལ་མྱོང་ཚོར་དང་དེ་ལས་ཆགས་པ་དང་སྡང་བའི་སེམས་སྐྱེ་བ་བཅས་ལ་བློ་དང་
495



རིག་པའི་ནུས་པ་བསམ་གྱིས་མི་ཁྱབ་པར་འདོན་ནོ། །
གཉིས་པ། རྩོམ་རིག་གཟིགས་ཞིབ་སྐབས་སུ་གསར་
སྐྲུན་དང་གདེང་འཇོག་ཡང་བསྐྱར་བྱེད་པ།
རྩོམ་རིག་གཟིགས་ཞིབ་ནི་རང་རྟོགས་རང་སྟོབས་ཀྱི་གསར་སྐྲུན་རང་
བཞིན་ གྱི་ ནང་ སེམས་ ཀྱི་ རིག་ པའི་ལས་ ཀ་ ཐུན་ མོང་ མ་ ཡིན་ པ་ ཞིག་ ཡིན།
གཟིགས་བྱ་བསྟན་བཅོས་ཀྱི་གཞན་དབང་དུ་འགྲོ་བའི་རྩོལ་མེད་དུ་ངོས་ལེན་
བྱེད་པ་ཞིག་མ་ཡིན་པར་རང་སྟོབས་ཀྱི་སྒོ་ནས་ཡང་བསྐྱར་གསར་སྐྲུན་བྱེད་པའི་
རང་དབང་ཅན་ཞིག་ཡིན། གཟིགས་པ་པོས་བསྟན་བཅོས་ལ་གཟིགས་ཚེ་
རང་ གི་འཚོ་བའི་ཉམས་མྱོང་དང་མཛེས་རྟོག་ གི་ལྟ་ བ་ དང་ ཕུགས་བསམ།
བསམ་པའི་འཛིན་སྟངས་སོགས་ཀྱི་གཞི་ལ་བརྟེན་ནས་བསྟན་བཅོས་ཀྱི་སྒྱུ་རྩལ་
སྣང་བརྙན་སྣ་ཚོགས་རང་གི་རྟོག་སྣང་གི་བློ་ངོར་སླར་ཡང་ཚེ་སྲོག་གསར་བའི་
མཚམས་སྦྱོར་པ་དང་སྐྱེ་སྟོབས་ཀྱི་དཔལ་གསོ་བར་བྱེད་དོ། །ཀློག་པ་པོས་རྟོག་
སྣང་གི་འཆར་སྒོའི་རིག་སྟོབས་ལ་བརྟེན་ནས་གཟིགས་བྱའི་སྣང་བརྙན་ཡང་
བསྐྱར་གསར་སྐྲུན་མ་བྱས་ན་སྒྱུ་རྩལ་སྣང་བརྙན་གྱི་ཐུན་མིན་རང་གཤིས་མངོན་
མི་ནུས་ཏེ། སྣང་བརྙན་གྱི་ཤུགས་སུ་བསྟན་པའི་བརྗོད་བྱའི་སྙིང་པོའམ་་་
བསམ་བློ་དང་དོན་སྙིང་རྣམས་ཀྱང་ཕྱིར་མངོན་མི་ནུས་ལ་གོ་བའང་ལེན་མི་ནུས་
པར་གསལ། སྒྱུ་རྩལ་སྣང་བརྙན་ཡང་བསྐྱར་གསར་སྐྲུན་བྱེད་པར་འཚོ་བའི་
ཉམས་མྱོང་ཕུན་སུམ་ཚོགས་པར་ལྡན་དགོས་ལ་སྐྱེ་སྟོབས་ཀྱི་དཔལ་དང་ལྡན་
པའི་གསར་སྐྲུན་རང་བཞིན་གྱི་རྟོག་སྣང་གི་འཆར་སྒོ་ཕུན་སུམ་ཚོགས་པར་ལྡན་
དགོས་པ་ནི་ཀློག་པ་པོའི་རྩ་བའི་ཆ་རྐྱེན་ཡིན། པེད་ལིས་སི་ཅིས་《ཧཱ་མི་ལེ་ཐེ་》
ཞེས་པའི་ཟློས་གར་ལ་གཟིགས་ཚེ་ས་སི་པུ་ཡར་མ་བརྟེན་པར་ཀློག་མཁན་རང་
གིས་ཧཱ་མི་ལེ་ཐེའི་ རང་གཤིས་ཀྱི་སྣང་བརྙན་ལ་ཕྱོགས་ཡོངས་ནས་ཉམས་ སུ་
496



མྱངས་ཏེ་རྟོགས་ཐུབ་དགོས་ཏེ། རང་གི་སྣང་ངོའི་བག་ཆགས་ལྟར་རྟོག་སྣང་
ལ་ངེས་པར་དུ་བློ་བཟོ་བྱེད་དགོས། ཁྱོད་ཀྱིས་ཁོ་བོ་གནས་ཡོད་པ་རྟོགས་ཀྱང་
ཁོ་བོ་མཐོང་ལམ་དུ་མི་སྣང་བ་དང༌། ཁོ་བོའི་སྐད་ཆ་ཀློག་ཏུ་ཡོད་ལ་སྐད་ཆའི་
སྨྲ་བརྗོད་ཐོས་ལམ་དུ་མི་སྣང་བའི་སྐྱོན་དེ་དག་ཀློག་མཁན་རང་གིས་རྟོག་སྣང་
དུ་ སྒྲོ་ འདོགས་ ཡིད་ བཟོའི་ འཕྲུལ་ སྣང་ ལ་ བརྟེན་ ནས་ ཁ་ གསབ་ དགོས།
འཕྲུལ་སྣང་དེ་རྩོམ་པ་པོ་ལ་ཐད་ཀར་རག་ལས་མོད་ཀྱང་ཁོའི་དབང་དུའང་འགྲོ་
མི་དགོས་སོ། །7)ཞེས་གསུངས་པས་རྩོམ་རིག་གཟིགས་ཞིབ་སྐབས་ཀྱི་ཀློག་པ་
པོའི་རིག་པའི་འཁྱེར་སོ་དང་བསམ་བློ་གཏོང་ཚུལ་གྱི་ཁྱད་ཆོས་གསལ་བོར་་
བསྟན། །
རྩོམ་རིག་གཟིགས་ཞིབ་ནི་རང་སྟོབས་ཀྱི་གསར་སྐྲུན་རང་བཞིན་གྱི་རིག་
པའི་ལས་ཀ་ཐུན་མོང་མ་ཡིན་པ་ཞིག་ཡིན་གཤིས་ཀློག་པ་པོས་སྐྱེས་སྟོབས་ཀྱི་
ཤེས་རབ་དང་སྦྱངས་སྟོབས་ཀྱི་ཡོན་ཏན་ལ་བརྟེན་ནས་ཡང་བསྐྱར་གསར་སྐྲུན་
དང་གདེང་འཇོག་བྱེད་དགོས་ཏེ། གསར་སྐྲུན་དང་གདེང་འཇོག་གསར་དུ་
བྱེད་པར་ཀློག་པ་པོས་རང་གི་འཚོ་བའི་ཉམས་མྱོང་དང་འདུ་འཛིན་གྱི་ཤུགས་
རྐྱེན་ཐེབས་ངེས་ལ་དེ་དག་གི་འཚོ་བའི་ཉམས་མྱོང་དང་མཐོང་ཐོས་སོགས་ཀྱི་
རྐྱེན་གྱིས་སྣང་བའང་ཐ་དད་དུ་འབྱུང་ངེས། གལ་སྲིད་ཀློག་པ་པོར་དེ་མཐུན་
གྱི་འཚོ་བའི་ཉམས་མྱོང་མེད་ན་རྩོམ་རིག་གཟིགས་ཞིབ་ཀྱི་གོ་བ་ལ་བཀག་རྒྱ་
ངེས་ཅན་ཞིག་འབྱུང་ངེས་པས། ཀློག་པ་པོར་འཚོ་བའི་ཉམས་མྱོང་ཕུན་སུམ་
ཚོགས་པར་ལྡན་ན་བསྟན་བཅོས་ཀྱི་སྣང་བརྙན་ལ་གསར་སྐྲུན་རང་བཞིན་གྱི་ཁ་
སྐོང་སྒྲོ་འདོགས་ཀྱི་རིག་སྟོབས་ཆེ་ཞིང་ཉམས་རྟོགས་གཏིང་ཟབ་ཏུ་སྐྱེས་ངེས།
གཉིས་ནས་ཀློག་པ་པོའི་བསམ་བློ་དང་ལྟ་བ། སེམས་ཁམས་བཅས་ཀྱིས་་་
གཟིགས་ཞིབ་ཀྱི་གསར་སྐྲུན་ལ་ཤུགས་རྐྱེན་ཆེན་པོ་ཐེབས་ངེས་ཏེ། གལ་སྲིད་
ཀློག་པ་པོའི་བསམ་པའི་ལྟ་ཚུལ་དང་མཛེས་རྟོག་གི་འདོད་པ་དག་བསྟན་བཅོས་
ཀྱི་བརྗོད་དོན་དང་ཡོངས་སུ་ཐ་དད་པར་གྱུར་ཚེ་བསྟན་བཅོས་ཀྱི་མཛེས་ཡོན་
རྟོགས་མི་ནུས་ཤིང་ཡང་བསྐྱར་གསར་སྐྲུན་དང་གདེང་འཇོག་བྱེད་པའི་སྐབས་
497



ཟད་པར་འགྱུར། གལ་སྲིད་ཀློག་པ་པོའི་བསམ་པའི་ལྟ་ཚུལ་བསྟན་བཅོས་
དང་ཡོངས་སུ་མཐུན་ན་ཐུན་མོང་གི་མཐུན་སྣང་ཤུགས་དྲག་ཏུ་སྐྱེས་པ་མ་ཟད་
རང་སྟོབས་ཀྱི་གསར་སྐྲུན་གྱི་རིག་པའི་སྒོ་གླེགས་རྣམ་པར་ཕྱེས་ཏེ་རྟོག་སྣང་གི་
འཆར་སྒོ་ཕུན་སུམ་ཚོགས་ཤིང་གསར་སྐྲུན་གྱི་བློ་བཀོད་གསོན་ཉམས་ལྡན་པར་
སྐྱེས་ངེས། ཀློག་པ་པོ་ཁམས་བདེ་ལུས་བདེ་རུ་གནས་སྐབས་སྐྱོ་སྣང་རང་་
བཞིན་གྱི་བསྟན་བཅོས་ཤིག་བཀླགས་ན་བཀླག་བྱ་དེའང་སྤྲོ་སྣང་གི་ཉམས་སུ་
མངོན་པར་འགྱུར་བ་དང་ཀློག་མཁན་གྱི་སེམས་ཁམས་སྐྱོ་སྡུག་ཏུ་གནས་སྐབས་
བཀླག་བྱ་སྤྲོ་བའི་རྩེད་འཇོ་རང་བཞིན་གྱི་བསྟན་བཅོས་ཤིག་བཀླགས་ཀྱང་སྤྲོ་
སྣང་སྐྱེས་མི་ཐུབ་བོ། ། གསུམ་ནས་ཀློག་པ་པོའི་སྒྱུ་རྩལ་གྱི་སྦྱངས་སྟོབས་
དང་མཛེས་རྟོག་གི་ནུས་པས་གཟིགས་ཞིབ་ཀྱི་གསར་སྐྲུན་ལ་ཤུགས་རྐྱེན་ཆེན་པོ་
འདོན་ཞིང་། ཀློག་པ་པོའི་སྒྱུ་རྩལ་གྱི་སྦྱངས་སྟོབས་དང་མཛེས་རྟོག་གི་ནུས་
པའི་ཁྱད་པར་གྱིས་སྣང་བ་ཡིད་ཀྱི་མེ་ལོང་ངོས་ལ་སྒྱུ་རྩལ་སྣང་བརྙན་ཡང་
བསྐྱར་གསར་སྐྲུན་བྱས་པའི་ཉམས་ཀྱང་སྣ་ཚོགས་ཁྱད་པར་ཅན་དུ་མངོན་པར་
འབྱུང་ངེས་སོ། །
གཟིགས་ཞིབ་བྱེད་ཚེ་ཀློག་པ་པོས་བསྟན་བཅོས་ལ་གཞི་བཅོལ་ནས་ཡང་
བསྐྱར་གསར་སྐྲུན་གྱི་རིག་པའི་ལས་སྣོན་དང་གདེང་འཇོག་གི་ལས་ཀ་ཡང་དག་
པར་བྱེད་དགོས། རྩོམ་པ་པོས་བྲིས་པའི་སྒྱུ་རྩལ་སྣང་བརྙན་དུ་འཚོ་བའི་སྣང་
ཚུལ་གྱི་རྣམ་འགྱུར་དང་དེའི་གདེང་འཇོག་གི་རིན་ཐང་ལྟ་བ་སོགས་ཡོངས་སུ་
འདུས་ཡོད་གཤིས་ཀློག་པ་པོས་སླར་ཡང་འཚོ་བའི་ཉམས་མྱོང་གི་གཞི་ལ་བརྟེན་
ནས་མངོན་པར་རྟོག་པ་དང་ཉམས་ལེན་བྱེད་པའི་སྒོ་ནས་མཐའ་དཔྱོད་པ་དང་
གདེང་འཇོག་བྱེད་དོ། ། དེ་ཡང་ཀློག་པ་པོ་སོ་སོའི་འཚོ་བའི་ཉམས་མྱོང་དང་
སྦྱངས་སྟོབས་ཀྱི་ཡོན་ཏན་དང་རང་གཤིས་བསམ་བློ་སོགས་ཀྱི་ཁྱད་པར་གྱི་རྐྱེན་
གྱིས་བཀླག་བྱའི་བསྟན་བཅོས་གཅིག་ཀྱང་ཡང་བསྐྱར་གསར་སྐྲུན་དང་གདེང་
འཇོག་བྱེད་ཚེ་སོ་སོའི་སྣང་བ་ཐ་དད་དུ་འབྱུང་བ་གཟིགས་ཞིབ་ཀྱི་ཆོས་ཉིད་
ཡིན། རྩོམ་རིག་གཟིགས་ཞིབ་ཀྱི་སྐབས་སུ་བྱམས་སེམས་ཅན་ལ་སྙིང་རྗེ་དང་༌།
498



འདོད་ལྡན་སྐྱེ་བོར་ཆགས་སྲེད་དང་། ལྟོ་འདུན་ཅན་ལ་ཟས་ནོར་དང༌། ཞེ་
སྡང་ཅན་ལ་ཁོང་ཁྲོ་དང༌། རང་རློམ་ཅན་ལ་ང་རྒྱལ་བཅས་ཀྱི་སྣང་བ་ཐ་དད་
དུ་སྐྱེས་པའི་སྣང་ཚུལ་འདི་ནི་གཟིགས་ཞིབ་ཀྱི་སྤྱིའི་ ཁྱད་ཆོས་སམ་ཆོས་ ཉིད་
དོ། །དེ་ཡང་དོན་གཅིག་སྣང་བ་མཐའ་ཡས་དང་དོན་དུ་མ་གྲུབ་སེམས་ཉིད་དོ་
ཞེས་པའི་ལེགས་པར་བཤད་པའི་དོན་ལྟར་སོ་ སོའི་ སྣང་བ་མཐའ་ ཡས་ པར་
འབྱུང་ངོ༌། །
རྩོམ་རིག་གཟིགས་ཞིབ་ཀྱི་སྐབས་སུ་ཡང་བསྐྱར་གསར་སྐྲུན་དང་གདེང་
འཇོག་བྱས་པ་ལས་གཟིགས་ཞིབ་ལ་རང་སྟོབས་ཀྱི་རང་དབང་ལྡན་པ་བསྟན།
ཀློག་པ་པོས་གཟིགས་བྱའི་བསྟན་བཅོས་ཀྱི་རྐྱེན་སྣ་ཚོགས་ལ་བརྟེན་ནས་རང་
སྟོབས་གསར་སྐྲུན་གྱི་ནུས་པ་མངོན་པར་འདོན་པ་ལས་གཟིགས་བྱ་དང་བྲལ་
ནས་རང་སྣང་བྱུང་རྒྱལ་དུ་གསར་སྐྲུན་གྱི་བྱ་བར་འཇུག་མི་རུང་བ་ཤེས་དགོས།
ལུའུ་ཞུན་གྱིས། ཀློག་མཁན་ལ་སྣང་བའི་མི་སྣ་དེ་རྩོམ་པ་པོའི་ཡིད་ཀྱི་སྣང་
བརྙན་དང་གཅིག་འདྲ་ཡིན་དགོས་པའི་ངེས་པ་མེད་དེ་པཱར་ཀྲ་ཁོའི་སྐམ་ཞིང་
རིད་པའི་རྒད་པོ་ཁ་སྤུ་ཅན་དེ་གོར་ཅིའི་རྩོམ་ནང་དུ་སྤྱོད་རྩིང་གཟུགས་སྟོབས་
ཅན་གྱི་རྒྱུ་རག་པའི་རྣམ་པར་བཅོས་ཡོད་ལ། འོན་ཏེ་དེའི་རང་གཤིས་དང་བྱ་ ་
སྤྱོད་རིགས་གཅིག་ལ་གཏོགས་པས་ཁྱད་པར་ཆེན་པོ་འབྱུང་མི་སྲིད་དེ། དེ་
དང་འགལ་གྱུར་ན་རྩོམ་རིག་ཅེས་པའི་སྤྱིའི་རང་བཞིན་དེ་ཉམས་དོགས་ཆེའོ། །
ཞེས་གསུངས་པ་ལྟ་བུར། རྩོམ་རིག་གཟིགས་ཞིབ་ཀྱི་སྐབས་སུ་ཡང་བསྐྱར་
གསར་སྐྲུན་དང་གདེང་འཇོག་བྱེད་པ་སྒྱུ་རྩལ་སྣང་བརྙན་གྱི་དབང་དུ་འགྲོ་
དགོས་པར་སྨོས་མ་དགོས་སོ། །དེའང་དེའི་གཞན་དབང་ཁོ་ནར་མི་འགྲོ་བར་
རང་དབང་ལྡན་པ་ལེགས་པར་རྟོགས་ཤིག བསྟན་བཅོས་ཀྱི་གཞན་དབང་གི་
ཁྲོད་ནས་ཀློག་པ་པོས་རང་སྟོབས་ཀྱི་ནུས་པ་བཏོན་ཏེ་སྣང་བརྙན་ཡང་བསྐྱར་
གསར་སྐྲུན་བྱས་ནས་རྩོམ་པ་པོའི་སྣང་བརྙན་དང་ཕལ་ཆེར་གཅིག་མཐུན་ཡོང་
དགོས་པ་དང་། ཀློག་མཁན་གྱིས་ཡང་བསྐྱར་གདེང་འཇོག་བྱས་པའང་རྩོམ་
པ་པོའི་གདེང་འཇོག་དང་རང་བཞིན་དུ་མཐུན་དགོས་པ་ལས་ཡེ་ནས་ཐ་དད་དུ་
499



འགྲོ་མི་འོས་པར་ཤེས་པར་བྱའོ། །
གསུམ་པ། རྩོམ་རིག་གཟིགས་ཞིབ་ཀྱི་རང་
གཤིས་ཀྱི་ཁྱད་པར་བཤད་པ།
སྤྱིར་རྩོམ་རིག་གཟིགས་ཞིབ་བྱེད་པའི་ཐུན་མོང་སྤྱི་ལུགས་ཀྱི་རང་བཞིན་
ལྡན་ཞིང་། གཟིགས་ཞིབ་ཀྱི་ལག་ལེན་དངོས་སུ་མི་སྣ་བྱེ་བྲག་རེ་རེ་ནས་་་
གཟིགས་ཤིང་བཀླགས་པས་སོ་སོའི་རང་གཤིས་ཀྱི་ཁྱད་པར་བྱེ་བྲག་པའི་དབང་
དུའང་འགྲོ་ངེས། དེ་ནི་མཛེས་རྟོག་གཟིགས་ཞིབ་ཀྱི་རྩ་བའི་ཁྱད་ཆོས་སྤྱིར་
བཏང་བ་ཞིག་ཡིན་ལ། ཀློག་མཁན་སོ་སོས་རང་ཉིད་ཀྱི་མཛེས་རྟོག་གི་ལྟ་བ་
དང་རེ་འདོད་ཕུགས་བསམ་བཅས་གཞིར་བཟུང་སྟེ། རྩོམ་རིག་བསྟན་བཅོས་
གཅིག་ལ་བལྟས་ཀྱང་སོ་སོའི་མཛེས་རྟོག་གི་སྣང་བ་ཐ་དད་དུ་འབྱུང་བ་གཟིགས་
ཞིབ་ཀྱི་ཆོས་ཉིད་ཡིན། མཛེས་རྟོག་གི་མོས་སྣང་སོ་སོ་ཐ་དད་དུ་འགྲོ་བ་ནི་མི་
གཤིས་རང་བཞིན་གྱི་སྤྱི་ཚོགས་ཀྱི་སྣང་ཚུལ་ཐུན་མོང་བ་ཞིག་སྟེ། ཀློག་པ་པོ་
རྣམས་རང་རང་གི་སྤྱི་ཚོགས་ཀྱི་གོ་གནས་དང་འཚོ་བའི་ཉམས་མྱོང་ངམ་མྱོང་
རྒྱུས་དང་། རིག་གནས་ཡོན་ཏན་གྱི་སྦྱངས་སྟོབས་དང་རང་གཤིས་ངང་རྒྱུད་
ཀྱི་རང་བཞིན་དང་ལས་རིགས་དང་ལོ་ཚོད། སེམས་ཁམས་དང་ལུས་ཁམས་
སོགས་ཀྱི་རྐྱེན་སྣ་ཚོགས་ཀྱིས་སོ་སོའི་བསམ་པ་དང་སྣང་བ་ཐ་དད་དུ་འགྲོ་བས་
རང་གཤིས་སོ་སོ་ཡང་ཐ་དད་འགལ་ཟླར་གྱུར་བ་དང་མཛེས་རྟོག་གི་མོས་པའང་
རང་གཤིས་ཀྱི་དབང་དུ་འགྲོ་བས་རྩོམ་རིག་བསྟན་བཅོས་ཀྱི་དགའ་ཕྱོགས་དང་
འདོད་པའང་སྣ་ཚོགས་སུ་འབྱུང་ངེས་ཏེ། དཔེར་ན་ལ་ལ་ རྔམ་བརྗིད་ཀྱི་་
མཛེས་ཉམས་ལ་དགའ་བ་དང་། ལ་ལ་སྙན་འཇེབས་ཀྱི་མཛེས་པར་དགའ་
ཞིང་བརྩོན་པ། ལ་ལ་མཛེས་སྡུག་གི་ཉམས་ལ་དགའ་བ། ལ་ལའང་བཅོས་
མ་མིན་པའི་ཉམས་ལ་སེམས་ཕྱོགས་པ། ལ་ལ་ཡང་སྤྲོ་སེམས་རབ་ཏུ་འཁོལ་
500



བའི་མཛེས་ཉམས་ལ་རྗེས་སུ་ཡི་རང་བྱེད་པ། ལ་ལ་ཡང་ངོ་མཚར་བའི་སྒྱུ་
རྩལ་གྱི་དཔལ་ལ་དགའ་ཞིང་མགུ་བ། མདོར་ན་རྩོམ་རིག་ གཟིགས་ཞིབ་་་
སྐབས་ཀྱི་རང་གཤིས་ཀྱི་ཁྱད་པར་ཕྱོགས་ཡོངས་ནས་སོ་སོར་མངོན་ཏེ། དེ་
ཡང་བརྗོད་བྱ་དང་བརྗོད་སྙིང་དང་རྩོམ་ལུས་དང་ཚིག་སྦྱོར། རྩོམ་གཤིས་
དང་། རྩོམ་རིག་གི་མཛེས་རྟོག་གི་ལྟ་བ་ལ་སོགས་པའི་རྐྱེན་སྣ་ཚོགས་ལ་རག་
ལས་པ་བཤད་མ་དགོས་ཏེ། དཔེར་ན་སྒྲུང་རྩོམ་ཡིན་པ་གཅིག་ཀྱང་ལ་ལས་
སྒྲུང་རིང་ལ་ལྟ་སྤྲོ་བ་དང་ལ་ལའང་སྒྲུང་ཐུང་ལ་ལྟ་དགའ་བ། ལ་ལས་ངོ་
མཚར་བའི་སྙན་ངག་ལ་ལྟ་སྤྲོ་བ་ལྟ་བུའོ། ། དེ་ཡང་ཟློས་གར་ཡིན་པ་གཅིག་
ཀྱང་ལ་ལས་སྐྱི་གཡའ་ཞིང་སྙིང་འདར་བའི་སྐྱོ་བའི་ཟློས་གར་ལ་ལྟ་འདོད་པ།
ལ་ལའང་ངོ་མཚར་གྱི་ཉམས་ཐོན་པའི་སྤྲོ་བའི་ཟློས་གར་ལ་ལྟ་དགའ་བ། དེ་
ཡང་རྩོམ་པ་པོའི་རྩོམ་གཤིས་ཀྱི་ཁྱད་ཆོས་ལ་གཞིགས་ནས་ཀློག་མཁན་སོ་སོར་
དགའ་ཕྱོགས་རེ་མངོན་པར་མཆིས་སོ། །
རྩོམ་རིག་གཟིགས་ཞིབ་སྐབས་ཀྱི་ རང་གཤིས་ཀྱི་ཁྱད་པར་ནི་རང་གི་་་
དགའ་པ་དང་མོས་པའི་གཤིས་རྒྱུད་ཀྱི་ཁྱད་པར་དུ་མངོན་པ་ཞིག་ཡིན། ཀློག་
མཁན་སོ་སོར་རང་གི་ཐུན་མིན་གྱི་རིག་པའི་འཁྱེར་སོ་ལ་བརྟེན་ནས་གཞལ་བྱའི་
ཡུལ་ལ་རྟོག་པ་དང་ཉམས་སུ་མྱོང་བ། དེ་མིན་སོ་སོའི་དམིགས་པ་དང་རིག་
པའི་འཁྱེར་སོ་དང་བློ་རྩེའི་རྩལ་དང་། བསམ་པའི་འཛིན་སྟངས་བཅས་སོ་
སོར་ཁྱད་པར་ཤིན་ཏུ་ཆེ་གཤིས། སྒྱུ་རྩལ་སྣང་བརྙན་གྱི་ཉམས་རྟོགས་དང་
ཚོར་སྣང་། སྒྲོ་འདོགས་ཀྱི་རྟོག་སྣང་དང་དེ་མིན་བརྗོད་དོན་གྱི་གོ་བ་དང་
བསམ་ཚུལ་སོགས་སོ་སོ་ཐ་དད་དུ་འབྱུང་ངེས། ནང་པ་སངས་རྒྱས་ པའི་
འདོད་པའི་དོན་གཅིག་སྣང་བ་མཐའ་ཡས་པ་ཞེས་པ་དང་ནུབ་གླིང་གི་དེང་དུས་
ཀྱི་མཁས་པ་རྣམས་ཀྱིས་ཀློག་མཁན་སྟོང་ལ་ཧཱ་མཱི་ལེ་ཐད་ཀྱང་སྟོང་དུ་སྣང་བར་
བཤད་པའི་དོན་གཉིས་རང་ཤུགས་སུ་མཐུན་པར་གྱུར་པས་རྣག་ཐོག་ལ་ཁབ་
གཙགས་པ་ལྟ་བུར་དོན་གྱི་གནད་གསལ་དུ་བསྟན། བལྟ་བྱའི་བསྟན་བཅོས་
གཅིག་བཀླགས་ན་ཀློག་མཁན་སོ་སོར་སྣང་བ་མཐའ་ཡས་པར་སྣང་བའི་རྒྱུ་་
501



མཚན་ནི་གོང་སྨོས་ཀྱི་ ཀློག་མཁན་སོ་སོའི་རང་གཤིས་སུ་གྲུབ་ པའི་འཚོ་བའི་
ཉམས་རྟོགས་ལ་སོགས་ཀྱི་སྤྱི་ཚོགས་རང་བཞིན་གྱི་རྐྱེན་དང་ལྟ་བ་སོགས་ལ་རག་
ལས་པར་གསལ་བ་ཡིན། །
མཛེས་རྟོག་གི་མོས་སྤྲོ་ནི་སྤྱི་ཚོགས་དང་ལོ་རྒྱུས་ཀྱི་རྐྱེན་ལས་གྲུབ་ཅིང་།
དུས་རབས་སོ་སོའི་འཚོ་བའི་ཆ་རྐྱེན་ཁྱད་པར་བ་དེ་དང་བསྟུན་ནས་ཆབ་སྲིད་
དང་མཚན་ཉིད་རིག་གནས། ཀུན་སྤྱོད་དང་ཆོས་ལུགས་སོགས་ཀྱི་འདུ་ཤེས་
འཛིན་སྟངས་ཀྱི་ལྟ་བ་དང༌། དེ་མིན་མི་རིགས་ཀྱི་ཡུལ་སྲོལ་གོམས་གཤིས་དང་
སྲོལ་རྒྱུན་རིག་གནས། སེམས་ཁམས་དང་འདུ་ཤེས་བཅས་ཀྱི་ཕྱོགས་ཡོངས་
ནས་མཛེས་རྟོག་གི་མོས་སྤྲོ་ལ་ཤུགས་རྐྱེན་ཅི་རིགས་ཐེབས། རང་གི་མཛེས་
རྟོག་གི་མོས་སྤྲོ་ལ་དུས་རབས་དང་མི་རིགས་དང་ཡུལ་སྲོལ་གོམས་གཤིས་དང་།
གྲལ་ རིམ་བཅས་ཀྱི་ཤུགས་རྐྱེན་དང་བག་ཆགས་ཐེབས་ ཡོད། དེར་བརྟེན་
མཛེས་རྟོག་མོས་སྤྲོ་ལ་དུས་རབས་དང་མི་རིགས། གྲལ་རིམ་སོགས་ཀྱི་རང་
བཞིན་དང་ཁྱད་ཆོས་མངོན་པར་མཆིས་སོ། །
མདོར་ན་རྩོམ་རིག་གཟིགས་ཞིབ་ལ་རང་གཤིས་ཀྱི་ཁྱད་ཆོས་མི་འདྲ་ལ་དེ་
ཡང་ཐུན་མོང་གཅིག་མཐུན་པའི་རང་བཞིན་ཡང་ལྡན་ཏེ། ནུབ་ཕྱོགས་རྒྱལ་
ཁབ་ཀྱི་མཛེས་རྩལ་རིག་པ་བ་རྣམས་ཀྱིས་སྒྱུ་རྩལ་གྱི་ཡོས་སྤྲོ་ལ་རྩོད་པ་མི་བྱེད་
པར་བཤད་ལ་དོན་དངོས་སུ་ཁོ་ཚོས་སྒྱུ་རྩལ་གྱི་རང་གཤིས་རིས་སུ་ཆད་པར་
ཁས་ལེན་པར་བསྟན། རང་བྱུང་ཁམས་ཀྱི་མཛེས་པ་ལ་མཚོན་ན་མེ་ཏོག་་
གསར་བར་འོད་མདངས་འབར་བ་དང་རི་ཀླུང་ཐམ་ས་ཅད་མཚར་སྡུག་གིས་
མཛེས་པ་དང་། འོད་རབ་འབར་ བའི་མཚམས་སྤྲིན་གསར་བའི་དམར་་་་
མདངས་དང་། དཀར་ཞིང་གསལ་བའི་ཟླ་བ་གཞོན་ནུའི་ཞལ་ཁྱིམ་ལ་སོགས་
པའི་རང་བྱུང་གི་མཛེས་སྡུག་ནི་ཐུན་མོང་གིས་གཟིགས་བྱའི་མཛེས་པའི་དཔལ་
དུ་སྣང་། སྤྱི་ཚོགས་ཀྱི་མཛེས་པ་ལ་མཚོན་ན་མེས་རྒྱལ་ལ་བཅངས་པའི་བརྩེ་
དུང་ དང་། བདེན་ དོན་ ལ་ བརྩོན་ ཞིང༌ འབད་ པའི་ སྙིང་ སྟོབས་ དང༌།
མཛའ་གཉེན་གྱི་བརྩེ་སེམས་དྲི་མ་མེད་པ་དང༌། དྲང་ཞིང་གཙང་བའི་མཛའ་
502



བཤེས་བཅས་ནི་མི་རྣམས་ཐུན་མོང་གིས་མཛེས་པར་བསྔགས་བྱའི་དཔལ་དུ་
བརྗོད་པ་དང༌། རྩོམ་རིག་གཟིགས་ཞིབ་རང་ངོས་ལ་མཚོན་ན་མི་རྣམས་སྒྱུ་
རྩལ་གྱི་མཛེས་པའི་དཔལ་ལ་རོལ་བའི་ཐུན་མོང་གི་མཛེས་པ་ཞིག་མངོན་པར་
ལྡན་ནོ། །
བཞི་བ།
རྩོམ་རིག་གཟིགས་ཞིབ་སྐབས་ཀྱི་ཐུན་མོང་
གི་མཐུན་སྣང་སྐྱེས་ཚུལ་བཤད་པ།
ཐུན་མོང་མཐུན་སྣང་ཞེས་པའི་ཐ་སྙད་ཀྱི་གོ་དོན་ནི་རྩོམ་རིག་གཟིགས་
ཞིབ་བྱེད་པའི་སྐབས་སུ་ཀློག་པ་པོ་རྣམས་ལའང་རྩོམ་པ་པོ་དང་གཅིག་ཏུ་མཐུན་
པའི་སྣང་ཚུལ་ཁྱད་པར་ཅན་ཞིག་བྱུང་བ་སྟེ། གཟིགས་ཞིབ་ཀྱི་སྐབས་སུ་་
བཀླག་བྱའི་བསྟན་བཅོས་ཀྱི་བརྗོད་བྱའི་ནང་དོན་ལ་གོ་བ་ལེན་བཞིན་བསྔགས་
བརྗོད་དང་དགའ་མགུ། ཡང་ན་ཆགས་པའམ་ སྡང་བའི་ སེམས་སྐྱེས་ པའི་
སྣང་ཚུལ་སྣ་ཚོགས་འབྱུང་བ་མ་ཟད། དུས་དང་རྣམ་པ་ཀུན་ཏུ་རྩོམ་པ་པོ་
དང་ཡང་ན་བསྟན་བཅོས་ཁྲོད་ཀྱི་མི་སྣའི་བསམ་འདུན་དང་མཐུན་སྣང་སྐྱེས་
པའི་སྣང་ཚུལ་དངོས་སུ་འབྱུང་ངེས། ཀློག་མཁན་ཕན་ཚུན་གྱི་ཆགས་སྡང་གི་
སེམས་རྒྱུད་རྩོམ་པ་པོའམ་བསྟན་བཅོས་ཀྱི་མི་སྣའི་སེམས་རྒྱུད་ཀྱི་དབང་དུ་འགྲོ་
བ་དང་ཕན་ཚུན་དབྱེར་མེད་གཅིག་ཏུ་གྱུར་བའི་སྣང་བ་མངོན་སུམ་དུ་སྐྱེས་པའི་
འཕྲུལ་བའི་སྣང་ཚུལ་འདི་ལ་རྩོམ་རིག་གཟིགས་ཞིབ་སྐབས་ཀྱི་ཐུན་མོང་གི་་
མཐུན་སྣང་དུ་བརྗོད་དོ། ། བཀླག་བྱའི་བསྟན་བཅོས་ཀྱི་མི་སྣའི་སྣང་བརྙན་
དང་དོན་གྱི་བྱུང་རིམ་སྣ་ཚོགས་ཀྱིས་ཀློག་པ་པོའི་ཡིད་སེམས་ཀུན་ནས་བསླངས་
པས་རྩོམ་པ་པོའི་བསམ་འདུན་དང་ཡོངས་སུ་མཐུན་པར་སྣང་བ་སྟེ། ཕན་
ཚུན་དབྱེར་མེད་དུ་སྡང་སར་སྡང་བ་དང་དགའ་སར་དགའ་བའི་སྣང་བ་གཅིག་
མཐུན་དུ་སྐྱེས་པ་ལ་བྱའོ། ། ཇི་སྐད་དུ་ལེ་ཧྥུ • ཐོར་སི་ཐེ་ཡིས། མཐུན་སྣང་
503



ཐུན་མོང་བའི་ཁྱད་ཆོས་གཙོ་བོ་ནི་རྟོག་མཁན་ཀློག་པ་པོ་དང་སྒྱུ་རྩལ་བ་གཉིས་
དབྱེར་མེད་གཅིག་གྱུར་གྱི་མཐུན་སྣང་སྐྱེས་པ་མ་ཟད་ཀློག་མཁན་གྱི་སྣང་ངོར་
བཀླག་བྱའི་བསྟན་བཅོས་དེ་གཞན་གྱིས་བརྩམས་པ་མ་ཡིན་པར་རང་གིས་་་
དངོས་སུ་བརྩམས་པའི་ཉམས་རྟོགས་སྐྱེས་པ་དང༌། བསྟན་བཅོས་དེའི་་་་
བརྗོད་བྱའི་དོན་རྣམས་ཀྱང་སྔོན་རང་གིས་བརྗོད་འདོད་དུ་སྣང་བའི་སྒྱུ་རྩལ་
མཛེས་སྣང་ཕུན་སུམ་ཚོགས་པར་སྐྱེས་པའི་གནས་སུ་འདྲེན་ངེས་ཤིང༌། རྟོག་
མཁན་ཀློག་པ་པོའི་འདུ་ཤེས་སུ་ཁོ་རང་དང་རྩོམ་པ་པོ་སྒྱུ་རྩལ་བ་གཉིས་དབྱེར་
མེད་དུ་སྣང་བར་ངེས། ཞེས་གསུངས་པའི་ལེགས་བཤད་འདིས་གཟིགས་
ཀློག་སྐབས་ཀྱི་ཐུན་མོང་གི་མཐུན་སྣང་སྐྱེས་ཚུལ་དང་དེའི་རྐྱེན་དང་ཁྱད་ཆོས་
རྣམས་གསལ་བོར་བསྟན་ཡོད། །
ཐུན་མོང་གི་མཐུན་སྣང་ནི་མཛེས་པར་རྟོག་མཁན་( ཀློག་པ་པོ་དང་བརྟག་
བྱའི་ཡུལ་( བསྟན་བཅོས་)གྱི་རྐྱེན་ལ་བརྟེན་ནས་ཆགས་པ་དང་སྡང་བ་སོགས་ཀྱི་
ཡིད་འགྱུར་འབྱུང་བའི་སྣང་ཚུལ་ཞིག་ཡིན། དེའི་འབྱུང་རྐྱེན་དངོས་ལ་་་་་
དཔྱད་ན་ཐོག་མར་མཛེས་པར་རྟོག་མཁན་དང་ བརྟག་བྱའི་བསྟན་བཅོས་་་་་
མཚམས་སྦྱོར་དང་འབྲེལ་བྱེད་ཀྱི་རྐྱེན་སྣ་ཚོགས་ལ་བརྟག་ཅིང་དཔྱོད་དགོས་ཏེ།
ལུའུ་ཞུན་གྱིས། རོལ་མོ་འཁྲོལ་མཁན་ཞིག་ལ་མཚོན་ན་ཕ་རོལ་གྱི་སེམས་ངོ་
ནའང་དབྱངས་ཀྱི་རྒྱུད་ཅིག་ཡོད་པར་ཤེས་དགོས་ཏེ། དེ་ཤེས་ན་ནང་སེམས་
ཀྱི་སྒྲ་དབྱངས་འབྱིན་ཐུབ་པར་ངེས། རོལ་མོ་ལ་མཚོན་ནའང་འདྲ་སྟེ་ཕ་རོལ་
ཡང་རོལ་མོ་བཞིན་ཏེ། དེ་དག་ལས་ཐུན་མོང་གི་སྒྲ་སྐྱེས་ཐུབ་པ་ལྟ་བུའོ། །(9)
ཞེས་གསུངས་པས་ཐུན་མོང་གི་མཐུན་སྣང་འབྱུང་བའི་ཡུལ་ཡུལ་ཅན་མཚམས་
སྦྱོར་གྱི་འབྲེལ་རྐྱེན་བསམ་པའི་ཆགས་སྡང་དང་སེམས་ཁམས་དང་ཉམས་་་་
རྟོགས་སོགས་ཀྱི་གཞི་མཐུན་ལས་སེམས་བསམ་པ་གཅིག་མཐུན་པའི་ཐུན་མོང་
གི་མཐུན་སྣང་སྐྱེས་པའི་ཆོས་ཉིད་གསལ་བོར་བསྟན་ཡོད། དེའི་འབྱུང་རྐྱེན་
བྱེ་བྲག་ཏུ་དབྱེ་ན་གྲལ་རིམ་གྱི་རྐྱེན་དང་མི་རིགས་ཀྱི་རྐྱེན། ལོ་རྒྱུས་དང་ཐུན་
མོང་མཛེས་རྟོག་དང་མི་གཤིས་བཅས་ཀྱི་རྐྱེན་སྣ་ཚོགས་མཆིས་ཏེ།
504



གཅིག
གྲལ་རིམ་གྱི་རྐྱེན་བཤད་པ།
གྲལ་རིམ་གྱི་རྐྱེན་ནི་སྤྱི་ཚོགས་ཀྱི་རང་བཞིན་ཞིག་སྟེ། སྤྱི་ཚོགས་ཀྱི་མི་
རྣམས་གྲལ་རིམ་གྱི་ཚུལ་དུ་འཚོ་ཞིང་གནས་ལ། གྲལ་རིམ་གྱི་གོ་གནས་གཅིག་
མཐུན་དུ་གནས་པའི་མི་རྣམས་གྲལ་རིམ་གྱི་འདུ་ཤེས་དང་བསམ་པའི་ཆགས་
སྡང་སོགས་མཐུན་པར་འབྲེལ་བས་དེ་དག་ཐུན་མོང་གི་མཐུན་སྣང་སྐྱེས་པའི་རྩ་
བའི་མཐུན་རྐྱེན་ཡིན། དེར་བརྟེན་ཐུན་མོང་གི་མཐུན་སྣང་བཤད་པར་གྲལ་
རིམ་གྱི་རྐྱེན་ལ་སྣང་མེད་གཏན་ནས་གཏོང་མི་རུང་བར་ཤེས་དགོས།
གཉིས།
མི་རིགས་ཀྱི་རྐྱེན་བཤད་པ།
སྤྱིར་མི་རིགས་ཤིག་ལ་ས་གནས་དང་ཡུལ་གྲུའི་ཁོར་ཡུག་དང་ཡུལ་སྲོལ་
གོམས་གཤིས་དང་། སྐད་ཆ་དང་རིག་གནས་སེམས་ཁམས་སོགས་ཀྱི་ཕྱོགས་
ཡོངས་ནས་ཐུན་མོང་གི་མཐུན་རྐྱེན་རྒྱ་ཆེར་མངོན་ཞིང་། ཐུན་མོང་གི་མཐུན་
རྐྱེན་དེ་དག་ནི་གྲལ་རིམ་སོ་སོ་མི་རིགས་ཀྱི་རང་བཞིན་སྟེང་ནས་གཅིག་མཐུན་
དུ་ཡོང་བའི་ཐུན་མོང་གི་སེམས་ཁམས་སོགས་འབྱུང་བའི་གཞི་རྩ་དངོས་ཡིན།
ཧྥ་རན་སུའི་ཐེ་ནཱ་ཡིས། རྩོམ་པ་པོ་གང་གིས་མི་རིགས་ཡོངས་དང་དུས་རབས་
ཧྲིལ་བོའི་འཚོ་གནས་ཀྱི་ཚུལ་ལུགས་མངོན་པར་མཚོན་ཚེ་དུས་རབས་ཧྲིལ་པོ་
དང་མི་རིགས་ཡོངས་ཀྱི་ཐུན་མོང་ཆགས་སྡང་གི་འདུ་ཤེས་རང་རྒྱུད་དུ་ཚུར་
འགུགས་ཐུབ། 10 ཅེས་གསུངས་པ་ལྟ་བུ། མི་རིགས་རང་གི་འཚོ་བ་དང་
འདུ་ཤེས་ སམ་བསམ་བློ་རིག་གནས་ཀྱི་སྲོལ་རྒྱུན་དང༌། རྒྱལ་གཅེས་རིང་་
ལུགས་ཀྱི་བསམ་སྦྱོར་སོགས་མངོན་པར་མཚོན་ཞིང་མི་རིགས་ཀྱི་རང་གཤིས་
གསལ་བའི་བསྟན་བཅོས་ཀྱིས་མི་རིགས་རང་གི་གྲལ་རིམ་སོ་སོ་དང་ལས་རིགས་
505



ཁག་གི་མི་རྣམས་ཀྱི་མི་རིགས་ཀྱི་འདུ་ ཤེས་ དང་ ལ་ རྒྱུ་སོགས་ཀྱི་ཐུན་མོང་གི་
མཐུན་སྣང་སྐྱེས་པར་སྐུལ་སློང་གི་ནུས་པ་ཡོངས་སུ་འདོན་པ་ཡིན།
གསུམ།
ལོ་རྒྱུས་ཀྱི་རྐྱེན་བཤད་པ།
ལོ་ རྒྱུས་ནི་མི་རབས་ནས་མི་རབས་སུ་བརྒྱུད་ ཅིང་སྤེལ་བཞིན་ པའི་སྤྱི་
ཚོགས་ཀྱི་རྣམ་པའི་ཚུལ་ཞིག་ཡིན། ལོ་རྒྱུས་ཀྱི་འཕེལ་རྒྱུས་ནི་བར་ཆད་མེད་
པའི་རྒྱུན་མཐུད་རང་བཞིན་གྱི་འཚོ་བའི་མུ་འབྲེལ་ཞིག་རེད། ལོ་རྒྱུས་ཀྱི་རྒྱུད་
འཛིན་དང་རྒྱུན་མཐུད་རང་བཞིན་གྱིས་དུས་རབས་དང་སྤྱི་ཚོགས་མི་འདྲ་བའི་
འཚོ་བ་རྒྱུན་མཐུད་དུ་སྤེལ་ཏེ་ཕྱོགས་ཡོངས་ནས་ གཅིག་མཐུན་དུ་གྱུར་པའི་་
གནས་ཚུལ་རྣམས་རྩོམ་རིག་བསྟན་བཅོས་ལས་མངོན་པར་མཚོན་པས་དུས་
རབས་མི་འདྲ་བ་ལ་འཚོ་བའི་ཉམས་མྱོང་གཅིག་པའི་མཐུན་སྣང་ཐུན་མོང་བ་
སྐྱེས་ཐུབ་པ། སྤྱིར་གནའ་དུས་ཀྱི་མིའི་རིགས་ ཀྱི་ ངལ་རྩོལ་དང་བསམ་་་་་
གཞིགས་བྱེད་སྟངས། སྲོལ་རྒྱུན་གྱི་ཀུན་སྤྱོད་བཟང་པོ་ལ་སོགས་པ་ད་ལྟའི་
རྩོམ་རིག་ཁྲོད་དུ་བརྗོད་བྱའམ་བརྗོད་སྙིང་དུ་བཟུང་སྟེ་སྒྱུ་རྩལ་སྣང་བརྙན་དུ་
བསྐྲུན་པ་དེ་དག་དེ་རིང་གི་སྤྱི་ཚོགས་འཚོ་བའི་ལག་ལེན་དངོས་ལ་མཚོན་ན་
དཔྱད་གཞིའི་མེ་ལོང་ལྟ་བུའི་བསླབ་བྱའི་དོན་སྙིང་འགངས་ཆེན་འདོན་པའི་
ནུས་པ་ལྡན་པ་དང་སྤྱི་ཁྱབ་ཐུན་མོང་བའི་མཐུན་སྣང་སྐྱེས་པར་ཀུན་ནས་མཐུན་
རྐྱེན་བསྐྲུན་ནོ། །
བཞི།
མཛེས་རྟོག་གི་ཐུན་མོང་རང་བཞིན་བཤད་པ།
གྲལ་རིམ་ཡོད་པའི་སྤྱི་ཚོགས་ཀྱི་མི་རྣམས་གྲལ་རིམ་གྱི་གོ་གནས་མི་འདྲ་
བས་མཛེས་རྟོག་གི་སྣང་བའང་མི་མཐུན་ལ། འོན་ཏེ་གྲལ་ རིམ་སོ་སོའི་མི་
506



རྣམས་ཐུན་མོང་གི་ཁོར་ཡུག་ཅིག་ཏུ་གནས་ཤིང་འཚོ་དགོས་པས་ཡུལ་ངོས་ནས་
ཐུན་མོང་ རང་བཞིན་གྱི་མཐུན་རྐྱེན་གྲུབ་པས་ཐུན་མོང་གཅིག་ མཐུན་པའི་
མཛེས་རྟོག་གི་ཆ་མཆིས་ལ། ཐུན་མོང་གི་མཛེས་རྟོག་ནི་མངོན་སུམ་ཚད་མས་
གྲུབ་པའི་བདེན་དཔང་ རང་བཞིན་གྱི་དངོས་ཡོད་ཅིག་ སྟེ། སྤྱི་ཚོགས་ཀྱི་ས་
མཛེས་པ་དང་རང་བྱུང་གི་མཛེས་པ། སྒྱུ་རྩལ་གྱི་མཛེས་པ་བཅས་གཅིག་གྱུར་
ཏུ་གྲུབ་ཅིང་མངོན་པ་ཞིག་ཡིན་ནོ། །
རང་བྱུང་གི་མཛེས་པ་ལ་རྟོག་པའི་སྐབས་སུ་གཙོ་བོ་དབང་ཤེས་ཀྱི་ཤུགས་
ལ་བརྟེན་ཆེ་བར་འདུག དེའང་གཙོ་བོ་ཕྱི་ཚུལ་གྱི་རྣམ་པའི་སྟེང་དུ་མངོན་ཏེ།
བལྟ་བྱའི་ཡུལ་གྱི་གཟུགས་དང་ཁ་དོག་དང་དབྱིབས་ལ་སོགས་པའི་ཕྱི་རྣམ་པའི་
སྣང་ཚུལ་གྱི་རྐྱེན་གྱིས་དབང་ཁམས་ལ་མཛེས་པར་སྣང་བས། གྲལ་རིམ་སོ་
སོའི་མི་ལ་རང་བྱུང་གི་མཛེས་པ་ལ་ཐུན་མོང་གི་མཛེས་སྣང་སྐྱེས་པར་ངེས།
སྤྱི་ ཚོགས་ ཀྱི་ མཛེས་ པ་ ནི་ སྤྱིར་ མི་ རྣམས་ ཀྱི་ བྱ་ སྤྱོད་ དང༌ ཀུན་ སློང༌།
བསམ་བློ་དང་ལྟ་བ། བསམ་པའི་གོ་རྟོགས་སོགས་ཀྱི་སྟེང་ནས་མངོན། སྤྱི་
ཚོགས་ཀྱི་མཛེས་པ་རྟོག་པའི་རིག་པ་རྣམ་དཔྱོད་ཀྱི་རིག་སྟོབས་ལ་བརྟེན་པ།
ཇི་ལྟ་ཇི་སྙེད་ཀྱི་ཤེས་བྱའི་ངོ་བོ་དང་ཁྱད་ཆོས་ཤེས་ཤིང་རྟོགས་པ་དང་དེར་
མཛེས་རྟོག་གི་རིག་པ་སྐྱེས་པ། དཔེར་ན་ཁ་བཤད་དོན་ལ་གནས་ཤིང་གཞུང་
དྲང་གཤིས་བཟང་བྱམས་དང་སྙིང་རྗེ་ལྡན་པའི་སྐྱེས་བུ་དམ་པའི་སྤྱོད་པ་ལ་སྤྱི་
ཚོགས་ཡོངས་ཀྱིས་ཐུན་མོང་གི་མཆོག་སྤྱོད་དང་མཛེས་ཡོན་དུ་སྣང་ཞིང་བསྟོད་
པས། གྲལ་རིམ་གྱི་དབང་དུ་མི་འགྲོ་བ་ལྟ་བུའོ། །
སྒྱུ་རྩལ་གྱི་མཛེས་པ་ནི་རང་བྱུང་དང་སྤྱི་ཚོགས་ཀྱི་མཛེས་པ་ཚད་མཐོན་
པོའི་སྒོ་ནས་གཅིག་བསྡུས་སུ་མཚོན་པའི་རྣམ་པ་ཞིག་ཡིན། རང་བྱུང་དང་སྤྱི་
ཚོགས་ཀྱི་མཛེས་པའི་རང་ངོས་ན་ཐུན་མོང་གི་མཛེས་ཆའི་དཔལ་དང་ལྡན་ཏེ།
སྒྱུ་རྩལ་གྱི་མཛེས་པ་ནི་ཐུན་མོང་གི་མཛེས་པའི་གཞི་ལས་གྲུབ་པས། ཐུན་མོང་
གི་མཐུན་སྣང་སྐྱེས་པར་སློང་ནུས་པའི་རྒྱུ་རྐྱེན་ཡང་དག་འདོན་པར་རང་བྱུང་
དང་སྤྱི་ཚོགས་ཀྱི་མཛེས་པར་རག་ལས་པར་གསལ་ལོ། །
507



ལྔ།
མི་གཤིས་ཀྱི་རྐྱེན་བརྗོད་་པ།
གྲལ་རིམ་སྤྱི་ཚོགས་ཀྱི་མི་གཤིས་ལ་གྲལ་རིམ་གྱི་རང་བཞིན་དང་ཁྱད་ཆོས་
མཆིས་ལ་དེའང་མི་གཤིས་ཀྱི་ཐུན་མོང་རང་བཞིན་དང་ཁྱད་ཆོས་ཀྱང་མཆིས།
གནའ་ནས་ད་ལྟའི་བར་གྱི་རྩོམ་རིག་སྒྱུ་རྩལ་གྱི་བསྟན་བཅོས་ཐམས་ཅད་དུ་མི་
གཤིས་ཀྱི་ཐུན་མོང་རང་བཞིན་དང་ཁྱད་ཆོས་མངོན་པར་རིས་འབྲི་བྱས་པས་
དུས་རབས་དང་མི་རིགས། གྲལ་རིམ་སོགས་མི་འདྲ་བའི་ཀློག་པ་པོའི་ཡིད་
དབང་འགུགས་པའི་སྒྱུ་རྩལ་གྱི་མཛེས་པའི་དཔལ་ལས་ཀློག་མཁན་སོ་སོར་ཐུན་
མོང་གི་མཐུན་སྣང་སྐྱེས་པར་ཀུན་ནས་སློང་ནུས་པ་ནི་རྩོམ་རིག་གཟིགས་ཞིབ་ཀྱི་
རྩ་བའི་ཁྱད་ཆོས་ཤིག་ཡིན། །
གྲལ་རིམ་ཡོད་པའི་སྤྱི་ཚོགས་ཀྱི་སྤྱི་ཚོགས་འབྲེལ་བ་རྙོག་འཛིང་དུ་མཆིས་
ཏེ། གྲལ་རིམ་འབྲེལ་བ་སྤྱི་ཚོགས་ཀྱི་འབྲེལ་བ་གཙོ་བོར་གྱུར་ཡོད། དེ་མིན་
ཡང་བཟའ་ཚང་དང་སྤུན་ཟླ། གྲོགས་ཉེ་རིང་དང་དགེ་སློབ་བཅས་ཀྱི་འབྲེལ་
བའང་མཆིས་ལ་དེ་དག་ལ་གྲལ་རིམ་རང་བཞིན་མེད་པས་མིའི་ཐུན་མོང་གི་རང་
བཞིན་ཞིག་ཡིན་པས་དེ་ཡང་ཐུན་མོང་གི་མཐུན་སྣང་འབྱུང་པའི་དངོས་རྒྱུར་
གྲུབ་པ་མ་ཟད་དེའང་མི་གཤིས་ཀྱི་ནང་དོན་གལ་ཆེན་ཞིག་ཏུ་སྣང་། སྒོས་སུ་
ཕ་མའི་བྱམས་བརྩེ་ལ་བསྟོད་པའི་སྙན་རྩོམ་བཀླགས་ཚེ་མི་རྣམས་རང་དབང་
མེད་པར་ཕ་མའི་བྱམས་བརྩེ་རླབས་པོ་ཆེ་ལ་བློ་སེམས་དཀར་པོས་བརྩི་བཀུར་
དང་དྲིན་ལན་འཇལ་བར་ཐུན་མོང་གི་བརྩོན་སེམས་སྐྱེས་ངེས། །
མདོར་ན་ཐུན་མོང་གི་མཐུན་སྣང་ཞེས་པའི་རྩོམ་རིག་ གཟིགས་ཞིབ་་་
སྐབས་ཀྱི་སྣང་ཚུལ་ཁྱད་པར་བ་དེ་ལོ་རྒྱུས་ཀྱི་གནས་ཚུལ་དངོས་དང་འབྲེལ་ཏེ་
བརྟག་ཅིང་དཔྱོད་དགོས་པ་ལས་སྤྱི་ཚོགས་རིག་པ་ཐ་མལ་བའི་ལྟ་བ་དང་སྤྱི་
མཚན་མི་གཤིས་སྨྲ་བའི་ལུགས་ཀྱི་རིགས་པ་ལ་བརྟེན་ནས་མཆན་འགྲེལ་བྱེད་མི་
508



རུང་བར་ཤེས་དགོས་སོ། །
ལེའུ་བཞི་བ། རྩོམ་རིག་གཟིགས་ཞིབ་ཀྱི་རིག་སྟོབས་
སྐྱེད་སྦྱོང་གི་ཐབས་ཤེས་བཤད་པ།
དང་པོ། རྩོམ་རིག་གཟིགས་ཞིབ་ཀྱི་རིག་
སྟོབས་ཀྱི་ཚད་མཚོན་བཤད་པ།
རྩོམ་རིག་གཟིགས་ཞིབ་ལ་ཡུལ་དང་ཡུལ་ཅན་གཉིས་ལྷན་དུ་འཛོམས་
དགོས་པ་གཟིགས་ཞིབ་ཀྱི་ཐོག་མའི་ཆ་རྐྱེན་ཡིན། ཡུལ་གྱི་ཆ་ནས་བཀླག་བྱའི་
བསྟན་བཅོས་མངོན་པར་གྲུབ་དགོས་པ་དང་ཡུལ་ཅན་གྱི་ཆ་ནས་ཀློག་པ་པོ་
དངོས་སུ་འཛོམས་པ་ལས་གཟིགས་ཞིབ་ཀྱི་ལས་ཀ་སྤེལ་ལ། རྩོམ་རིག་་་་་་
གཟུགས་ཞིབ་ཀྱི་ལས་ཀ་ནི་གཅིག་ནས་བསྟན་བཅོས་ཀྱི་བརྗོད་བྱའི་སྣང་བརྙན་
གྱི་རྐྱེན་སྣ་ཚོགས་ཀྱིས་ ཀློག་པ་པོའི་ རྒྱུད་ཀྱི་ཆགས་ སྡང་ གི་ སེམས་ ཀུན་ནས་་་
བསླངས་ཏེ་སེམས་ཤུགས་ཇེ་དྲག་ཏུ་སྐྱེས་པར་སྐུལ་པ་དང་དུས་མཚུངས་མཛེས་
རྟོག་གི་རིག་སྟོབས་ལྡན་པའི་ཀློག་པ་པོས་ཀྱང་བཀླག་བྱ་བསྟན་བཅོས་ཀྱི་བརྗོད་
དོན་རྣམས་ཉམས་སུ་མྱངས་ཏེ་རྟོགས་པ་དང་སྒྱུ་རྩལ་གྱི་མཛེས་ཉམས་ངོ་མཚར་
ཞིང་ཕུན་སུམ་ཚོགས་པར་སྣང་བས་མཛེས་རྟོག་སྤྲོ་སེམས་རབ་ཏུ་འཁོལ་བའི་
མཛེས་པའི་དཔལ་ལ་མངོན་པར་རོལ་ལ། ཇི་སྐད་དུ་མར་ཁེ་སིས། ཡུལ་
ཅན་གྱི་ཕྱོགས་ནས་བཤད་ན་རོལ་དབྱངས་ཀྱིས་མི་རྣམས་ཀྱི་སྒྲ་ཤེས་ཀྱི་ཚོར་བ་
ཀུན་ནས་སློང་ངེས་པ། དབྱངས་ཀྱི་རྣམ་གཞག་ལ་མ་གོམས་པའི་རྣ་བར་་
མཚོན་ན་ སྙན་འཇེབས་ཀྱི་རོལ་དབྱངས་ ཅི་དཀྲོལ་ ཡང་ དོན་ གྱི་དབེན་ པས།
རོལ་དབྱངས་ཁོའི་འཇུག་ཡུལ་མ་ཡིན་པར་གསལ། རང་ཉིད་འཇུག་ སའི་
509



ཡུལ་དངོས་ནི་རང་གི་རྩ་བའི་རིག་སྟོབས་ཀྱི་ཆ་ཞིག་ཏུ་གྲུབ་དགོས་པར་ལག་
ལེན་ནས་བདེན་དཔང་བྱུང་སྟེ། ཡུལ་དེ་ནི་ཡུལ་ཅན་རང་གི་རྩ་བའི་སྟོབས་
ཤུགས་ཏེ་རིག་པའི་སྟོབས་ཉིད་དུ་རང་རྒྱུད་དུ་ངེས་ཤིང་གྲུབ་པར་གནས་དགོས།
དེའང་ཡུལ་ཅན་རང་ལ་མཚོན་ན་གཞལ་བྱའི་ཡུལ་གང་ཡིན་ལ་དོན་སྙིང་མི་ལྡན་
ཏེ་ཡུལ་དེ་ཡུལ་ཅན་གྱི་དབང་ཤེས་དང་མཐུན་ན་དོན་སྙིང་ལྡན་སྐད1）རང་གི་དབང་ཤེས་ཀྱི་
རིག་པའི་ཚད་ལས་འདས་མི་འོས་སོ། ། 10 ཞེས་གསུངས་པ་ལྟ་བུ་དང༌། དེ་
ཡང་ལུའུ་ཞུན་གྱིས། རྩོམ་རིག་སྒྱུ་རྩལ་ལ་གཟིགས་ན་ཀློག་པ་པོར་དེ་བསྟུན་གྱི་
ཡོན་ཚད་ཅིག་དགོས་ཏེ། ཐོག་མར་ཡིག་ངོ་ཟིན་དགོས་པ་ནི་གཞི་ཡིན་ལ།
དེ་ཡང་ཐུན་མོང་གི་སྤྱི་ཤེས་ཀྱི་ཡོན་ཏན་ལྡན་དགོས་པ་དང་། དེ་མིན་བསམ་
བློ་དང་ཆགས་སྡང་གི་སེམས་ཀྱང་ཚད་ངེས་ཅན་ཞིག་ཏུ་ཐོན་དགོས། (1]ཞེས་
གསུངས་པས་ ཀློག་ པ་པོར་གཟིགས་ཞིབ་ཀྱི་རིག་སྟོབས་ངེས་ ཅན་ཞིག་ལྡན་་་་
དགོས་པ་ནི་རྩོམ་རིག་གཟིགས་ཞིབ་ཀྱི་ལས་ཀའི་མེད་མི་རུང་བའི་ཐོག་མའི་ཆ་
རྐྱེན་གལ་པོ་ཆེ་ཞིག་ཡིན་པས་ནན་དུ་གདམས་པ་ལྟ་བུའོ། །རྩོམ་རིག་གཟིགས་
ཞིབ་ཀྱི་སྐབས་སུ་རྩོམ་རིག་བསྟན་བཅོས་གཅིག་ལ། ལ་ལས་གོ་བ་ཡང་དག་
པར་ལོན་པ་དང་ལ་ལ་གོ་ནོར་དུ་འགྲོ་བ། ལ་ལའི་རྟོགས་པ་གཏིང་ཟབ་པ།
ལ་ལ་ཚིག་ངོས་ཀྱི་དོན་ཙམ་དུ་ལུས་པའི་གནས་ཚུལ་ཅི་རིགས་འབྱུང་བའི་རྒྱུ་
མཚན་ལ་བརྟགས་ཅིང་དཔྱད་ན་དེ་ཀློག་པ་པོའི་གཟིགས་ཞིབ་ཀྱི་རིག་པའི་སྦྱོང་
སྟོབས་ལ་རག་ལས་ཏེ། གཟིགས་ཞིབ་ཀྱི་རིག་སྟོབས་ཇི་སྲིད་རྒྱ་ཆེ་ན་གོ་བ་
དང་རྟོགས་པའི་ཚད་དེ་སྲིད་དུ་ཟབ་ཅིང་ལེགས་པར་འབྱུང་པ་དང་གྲུབ་འབྲས་
ཀྱང་དེ་སྲིད་དུ་ཕུན་སུམ་ཚོགས་པར་འབྱུང་ངེས། དེ་ལས་ལོག་ན་གཟིགས་
ཞིབ་ཀྱི་རིག་སྟོབས་ཞན་ཞིང་དམན་པ་དང་མཐའ་འ བྲས་ཀྱང་ལེགས་པར་་་་
འབྱུང་མི་སྲིད་དོ། །
གཟིགས་ཞིབ་ཀྱི་རིག་སྟོབས་ཚད་མཐོ་པོར་མངའ་བའི་རྩ་བའི་ རྟགས་
མཚན་གཤམ་གསལ་གྱི་ཕྱོགས་དུ་མ་མཆིས་ཏེ།
བྱ 10



གཅིག དབང་ཤེས་ཀྱི་རིག་པ་གསལ་ཞིང་གྲིམ་པ།
རྩོམ་རིག་གཟིགས་ཞིབ་ཀྱི་བྱ་བ་ནི་སྤྱིར་བསྟན་བཅོས་ཀྱི་སྒྱུ་ རྩལ་ སྣང་
བརྙན་ལ་ཀློག་པ་པོས་གཟིགས་ཤིང་རྟོག་དགོས་པས་ཐོག་མར་དབང་ཤེས་ཀྱི་
ཚོར་བའི་ནུས་པ་ཧ་ཅང་གལ་ཆེའོ། སྒྱུ་རྩལ་སྣང་བརྙན་ལ་དབང་ཤེས་ཀྱི་
མངོན་པར་མྱོང་ཚོར་གྱིས་རྟོགས་པས་དབང་ཤེས་ཀྱི་རིག་པ་གསལ་ཞིང་སྤྱང་
པར་མངོན་དགོས། མངོན་སུམ་དབང་ཤེས་ཀྱི་རིག་སྟོབས་འདི་ལོས་ཐུན་
མོང་མ་ཡིན་པའི་མཛེས་རྟོག་གི་རིག་པ་མངོན་པར་སྐྱེད་ནུས། རྩོམ་པ་པོའི་
གསར་རྩོམ་གྱི་ལས་ནི་བརྗོད་བྱ་འཚོ་བའི་ནང་དོན་རྣམས་གཅིག་བསྡུས་བྱས་ཏེ་
མཐར་སོ་ སོ་ རོང་མཚན་བྱེ་བྲག་པའི་རྣམ་པར་སྒྲོ་འདོགས་དང་རྟོག་བཟོའི་་
བཀོད་ པར་ བརྟེན་ ནས་ དཔེར་ མཚོན་ ཅན་ གྱི་ སྣང་ བརྙན་ དུ་ བསྐྲུན་ ཏེ།
དངོས་ཡོད་ཀྱི་གཟུགས་བརྙན་རྣམས་སླར་ངག་གི་རྣམ་པར་རིག་བྱེད་ཀྱི་ཚིག་ཏུ་
གསོན་ཉམས་ལྡན་ཞིང་རིས་སུ་ཐོན་པར་བྲིས་ཡོད། དེ་ཡང་ཀློག་པ་པོ་ལ་
མཚོན་ན་རྩོམ་ པ་ པོ་ དང་ ལྡོག་ པའི་ རིག་ པའི་ལས་ ཤིག་ལ་ འཇུག་ དགོས་ཏེ།
ངག་གི་རྣམ་པར་རིག་བྱེད་ཀྱི་མིང་དང་ཚིག་ཏུ་སྦྱར་བའི་བརྗོད་དོན་རྣམས་སླར་
སྐྱེ་སྟོབས་ཀྱི་དཔལ་འབར་བའི་དངོས་ཡོད་འཚོ་བའི་སྣང་བརྙན་དང་རྣམ་པའི་
ཚུལ་དུ་རིག་པས་གསོ་དགོས་ཏེ། ངག་གི་རང་བཞིན་དུ་གྲུབ་པའི་སྒྱུ་རྩལ་སྣང་
བརྙན་རྣམས་རང་གི་ཉམས་རྟོགས་དང་རིག་སྟོབས་སྣ་ཚོགས་ལ་བརྟེན་ནས་
ཡིད་ངོར་དངོས་རྣམ་བྱེ་བྲག་པའི་རང་མཚན་གྱི་རྣམ་པ་སླར་གསོ་བྱས་ཏེ་མི་དེ་
མངོན་སུམ་དུ་མཐོང་བ་དང་སྒྲ་དེ་རྣ་བས་མངོན་པར་ཐོས་པ་ལྟ་བུར་རྟོགས་
ཤིང་སྣང་དགོས། བསྟན་བཅོས་ཀྱི་བརྗོད་བྱ་སྤྱི་ཚོགས་འཚོ་བའི་སྣང་ཚུལ་
དངོས་མངོན་སུམ་ཇི་བཞིན་ཉམས་དང་བཅས་པ་མིག་ཤེས་སུ་ལྷགས་པ་མ་ཟད།
དངོས་པོ་བྱེ་བྲག་པའི་རང་མཚན་གྱི་རྣམ་པ་ཕྲ་ཞིང་ཞིབ་པའི་ཉམས་དང་བཅས་
51 1



པར་མིག་ལམ་དུ་སྣང་ཐུབ་པ་དེ་ནི་དབང་ཤེས་ཀྱི་ཚོར་བའི་རིག་སྟོབས་རྣོ་ཞིང་
གྲིམ་པའི་སྟོབས་ལས་སྐྱེས་པའི་རྟགས་མཚན་ཡིན། །
གཉིས།
རྟོག་སྣང་གི་བློའི་འཆར་སྒོ་ཕུན་སུམ་ཚོགས་པ།
ཧེ་གོར་གྱིས་གསར་རྩོམ་དངོས་ནི་སྒྱུ་རྩལ་རྟོག་སྣང་གི་བློའི་འཆར་སྒོ་ཉིད་
དོ། ། ཞེས་གསུངས་པ་ལྟ་བུར་རྩོམ་རིག་གསར་རྩོམ་རྟོག་སྣང་གི་འཆར་སྒོའི་
རིག་པ་ལ་རྟེན་དགོས་ཤིང་དེ་ཡང་རྩོམ་རིག་གཟིགས་ཞིབ་ཀྱིས་ཀྱང་རྟོག་སྣང་གི་
འཆར་སྒོའི་རིག་པར་བརྟེན་དགོས་པ་དང་རྒྱུ་ཆེར་སྤེལ་དགོས་སོ། ། དེ་ནི་སྒྱུ་
རྩལ་སྣང་བརྙན་གསར་སྐྲུན་བྱེད་པའི་རིག་པ་ཡིན་ལ་དེ་ཡང་དངོས་སུ་ཚོར་མྱོང་
དང་རྟོག་བྱེད་ཀྱི་རིག་པའང་ཡིན་པས་སྒྱུ་རྩལ་གསར་སྐྲུན་དང་གཟིགས་ཞིབ་ལ་
རྩ་བའི་ནུས་པ་འདོན་པའི་རིག་པ་ཡིན། རྟོག་སྣང་གི་རིག་པའི་འཆར་སྒོ་མེད་
ན་རྩོམ་རིག་གསར་སྐྲུན་དང་གཟིགས་ཞིབ་སྐབས་ཀྱི་གསར་སྐྲུན་རང་བཞིན་གྱི་
ཡིད་བཟོ་དང་བློ་བཀོད་ཕུན་སུམ་ཚོགས་པ་སྤེལ་མི་ནུས་ལ་སྐྱེ་སྟོབས་ཀྱི་དཔལ་
འབར་བའི་སྒྱུ་རྩལ་སྣང་བརྙན་གསར་སྐྲུན་དང་གཟིགས་ཞིབ་བྱེད་མི་ཐུབ་པར་
ངེས། རྩོམ་རིག་ནི་ངག་གི་སྒྱུ་རྩལ་ཞིག་སྟེ་དེའི་སྣང་བརྙན་ལ་ཤུགས་རྟོགས་ཀྱི་
རང་བཞིན་ལྡན་པས་གཟུགས་སྐྲུན་དང་འཁྲབ་སྟོན་གྱི་སྒྱུ་རྩལ་གཞན་དང་མི་
གཅིག་པར་མཐོང་ཐོས་ཀྱི་དབང་ངོར་མངོན་པར་མི་སྣང་བར་བློའི་རྟོག་སྣང་དུ་
ཡིད་བཟོ་དང་ཉམས་ལེན་གྱི་ཚུལ་དུ་མངོན་པར་སྣང་དགོས།
རྟོག་སྣང་ནི་གསར་སྐྲུན་རང་བཞིན་གྱི་སེམས་པའི་འགྱུར་བ་སྐྱེ་སྟོབས་ཀྱི་
དཔལ་དང་ལྡན་པ་ཞིག་ཡིན། དངོས་ཡོད་འཚོ་བ་མཚོན་ཚེ་ཉམས་རྟོགས་ཀྱི་
རྒྱུད་དུ་གྱུར་བའི་འཚོ་བ་དེ་ཐད་ཀར་ཀུན་གཞི་རྣམ་ཤེས་ཀྱི་རྒྱུད་དུ་སྐྱེས་ཤིང་
མཆེད་པ་དང་སླར་ཡང་ཀུན་གཞིའི་སྣང་ངོར་དེ་དག་རྟོག་སྣང་གི་འཆར་སྒོ་ལ་
བརྟེན་ནས་ཡིད་བཟོ་གསར་སྐྲུན་བྱེད་པ། དེ་ཡང་དངོས་མྱངས་ཀྱི་ཉམས་
512



རྟོགས་མེད་ཀྱང་དངོས་པོའི་སྣང་བརྙན་རྣམས་རྟོག་སྣང་དུ་ཡིད་བཟོ་བྱེད་ཐུབ།
རྟོག་སྣང་གི་རིག་པ་ཐུན་མོང་མ་ཡིན་པ་འདི་བློའི་འཆར་སྒོའམ་རྟོག་འདུའམ་
རྟོག་བཏགས་ཀྱི་སྣང་བའི་ཚུལ་དུ་མངོན། རྟོག་སྣང་གི་བློའི་འཆར་སྒོ་ཞེས་པ་
ལ་ངོ་མཚར་བའི་ལད་ཟློས་ཡིད་བཟོའི་རང་བཞིན་དང་ཐུན་མིན་གསར་སྐྲུན་གྱི་
རང་བཞིན་གཉིས་མཆིས་ཏེ། ངོ་མཚར་བའི་ལད་ཟློས་ རང་བཞིན་གྱི་རྟོག་
སྣང་ནི་ཡུལ་ཅན་རང་གི་ཉམས་རྟོགས་ཀྱི་སྣང་བར་བརྟེན་ནས་དངོས་པོའི་སྣང་
ཚུལ་བྱེ་བྲག་པའི་རང་མཚན་དང་བཅས་པའི་སྣང་རྣམ་སླར་སྣང་ངོར་ལད་ཟློས་
ཡིད་བཟོ་བྱེད་པ་ལ་བྱའོ། ། ཐུན་མིན་གསར་སྐྲུན་རང་བཞིན་གྱི་རྟོག་སྣང་ནི་
དངོས་རྣམ་སླར་ཡིད་ངོར་སྣང་བ་ཙམ་མ་ཡིན་པར་དངོས་རྣམ་དེ་དག་ལ་རིག་
པས་སྒྲོ་འདོགས་དང་རྟོག་བཟོ་བྱས་ནས་སྣང་བརྙན་ཕུན་སུམ་ཚོགས་པ་གསར་
སྐྲུན་བྱེད་པའི་རྟོག་བཏགས་ཀྱི་བློའི་འཆར་སྒོའི་སྣང་ཁམས་ལ་ཟེར། རྩོམ་
རིག་གཟིགས་ཞིབ་དང་བཅས་པའི་མཛེས་རྟོག་གི་ཡིད་ཀྱི་ལས་ཀ་ཀུན་ལ་མཚོན་
. ན། མཛེས་རྟོག་གསར་སྐྲུན་གྱི་རིག་སྟོབས་དང་ཡིད་བཟོ་སྒྲོ་འདོགས་ཀྱི་རིག་
པའི་འཆར་སྒོ་ཕུན་སུམ་ཚོགས་པར་སྤེལ་བ་ལས་གསར་སྐྲུན་གྱི་དགའ་སྣང་དང་
མཛེས་རྟོག་རྩེད་འཇོའི་སྤྲོ་སྣང་རྒྱུད་ལ་རབ་ཏུ་འཁོལ།
གཟིགས་ཞིབ་ཀྱི་སྐབས་ཀྱི་རྟོག་སྣང་གི་འཆར་སྒོ་ཕུན་སུམ་ཚོགས་པར་
སྤེལ་བའི་རིག་སྟོབས་ནི་གཟིགས་བྱའི་བསྟན་བཅོས་ལས་གསར་རྟོག་གི་རིག་པ་
སྐྱེས་ཤིང་འདོགས་སྣོན་འཕྲི་གསུམ་ཅི་རིགས་ཀྱི་བློ་བཟོ་དང་སྒྲོ་འདོགས་ཆོད་
པར་བྱེད་ པའི་ རིག་ པའི་ལས་ ཀར་མངོན་ལ། སྣང་བརྙན་དུ་ཐད་ཀར་མི་་
མངོན་པའི་བརྗོད་བྱའི་སྣང་ཚུལ་རྟོག་སྣང་དུ་བློ་ བཟོ་སྒྲོ་འདོགས་ཀྱིས་སྣང་།
བརྙན་གསར་སྐྲུན་བྱས་ཏེ་མངོན་དུ་འཇུག་དགོས། དེ་ཡང་པཱར་ཀྲ་ཁོ་ཡིས་
《རེ་བ་སྟོང་ཟད་བཏང་བ་》ཞེས་པའི་སྒྲུང་རྩོམ་དུ་སྙན་ངག་ལ་ངེས་ཤེས་རྙེད་པ་
གང་གིས་རྩོམ་པ་པོའི་སྙན་ཚིག་གི་བརྗོད་དོན་ཕྲ་རགས་ཙམ་ཡང་མ་བོར་བར་
བློ་ངོར་རིག་པས་མཆེད་ཅིང་སྤེལ་ལོ། ། ཞེས་གསུངས་པ་ལྟ་བུས་གཟིགས་ཞིབ་
སྐབས་ཀྱི་རྟོག་སྣང་གི་རིག་སྟོབས་ཕུན་སུམ་ཚོགས་པར་སྤེལ་དགོས་པར་བསྟན་
513



པའོ། །
གསུམ།
ཡང་དག་པའི་དཔྱད་ཤེས་ཀྱི་རིག་སྟོབས་ལྡན་པ།
མཛེས་རྟོག་གི་འདུ་ཤེས་ནི་ཡིད་ཀྱི་ཤེས་པར་ངེས་ལ་དེ་ཡང་དབང་ཤེས་ཀྱི་
ཚོར་བའི་རྣམ་པར་མངོན་པའི་འཛིན་རྣམ་གྱི་རང་བཞིན་དུ་སྤྱི་ཚོགས་དང་རང་
བྱུང་གི་སྣང་ཚུལ་རྣམས་རྟོག་ཅིང་མཚོན་ལ། དེ་ཡང་དབང་ཤེས་ཀྱི་ཚོར་བ་ཁོ་
ན་མ་ཡིན་པར་ཡིད་ཀྱི་ཤེས་པའི་གཏིང་དུ་ངེས་པ། གཟིགས་ཞིབ་ནི་མཛེས་
རྟོག་ཡིད་ཤེས་ཀྱི་ལས་ཤིག་ཡིན་པས། སྒྱུ་རྩལ་སྣང་བརྙན་གྱི་ཕྱི་ཚུལ་གྱི་རྣམ་
པའི་ ཕྱི་ གསོབ་ཀྱི་ཚོར་ཤེས་ཙམ་དུ་ལུས་མི་རུང་པ་དང་། སྣང་བརྙན་ལ་་་
བརྟེན་ནས་མི་སྣའི་ནང་སེམས་ཀྱི་རང་བཞིན་དང་བརྗོད་བྱ་སྤྱི་ཚོགས་འཚོ་བའི་
རང་བཞིན་གྱི་དགོངས་དོན་ཟབ་མོ་དཔོག་པའི་མཛེས་རྟོག་ཡིད་ཤེས་ཀྱི་རིག་
སྟོབས་ལ་བརྟེན་ནས། གཞལ་བྱ་དེ་དག་ལས་ཤུགས་སུ་བསྟན་པའི་བསམ་
པའི་རང་བཞིན་དང་ལྟ་བའི་རང་བཞིན་མངོན་པར་འདོན་ནུས་དགོས། །
དཔྱད་ཤེས་ཀྱི་རིག་སྟོབས་ཡང་དག་ལྡན་པ་ནི་གཟིགས་ཞིབ་ཀྱི་རིག་པའི་
ནུས་ པ་ ཚད་མཐོན་པོར་མངའ་ བའི་ རྟགས་ མཚན་གལ་ཆེན་ཞིག་ ཏུ་ སྣང་ སྟེ།
དཔེར་ན་དབྱི་ཅིའི་སྒྲུང་རྩོམ་པ་ཏེ་ཧྲུའི་《 ལོའུ་པེ་སོན་འཕོ་ཉུལ་གྱི་རྟོགས་པ་
བརྗོད་པ་》ཞེས་པའི་སྒྲུང་རྩོམ་ལ་མཚོན་ན། འབྱོར་ལྡན་གྲལ་རིམ་གྱི་རིག་
གནས་ལོ་རྒྱུས་སྨྲ་བ་རྣམས་ཀྱིས་དེ་ནི་ཁྱད་དུ་འཕགས་པའི་སྲོལ་རྒྱུན་ཤེས་རིག་
གི་ལོག་ལྟ་དང་སྔོན་གོ་ནོར་དུ་སོང་པའི་རང་བྱུང་ཁམས་ཆེན་པོར་ཕྱིར་ལྷགས་
པར་འདོད་ པའི་འདུན་པ་མངོན་པར་མཚོན་ཡོད་པར་བཤད་ལ། དེ་ཡང་
མར་ཁེ་སིས་དེ་ནི་འཁྲུལ་སྣང་ཞིག་སྟེ་ལོའུ་པེ་སོན་འཕོ་ཉུལ་གྱི་རྟོགས་བརྗོད་ཆེ་
ཆུང་ཐམས་ཅད་ལ་མཛེས་རྩལ་རིག་པའི་མཛེས་པའི་འཕྲུལ་སྣང་དུ་ངེས་སོ། །
ཞེས་གསུངས་པ་ལྟ་བུ། མར་ཁེ་སི་དང་ཨེ་ཀེ་སི་རྣམ་གཉིས་ཀྱིས་ལོའུ་པེ་སོན་
དུ14



བྱ་བའི་མི་སྣའི་སྣང་བརྙན་འདི་འབྱོར་ལྡན་གྲལ་རིམ་དར་རྒྱས་སུ་འགྲོ་སྐབས་ཀྱི་
འབྱོར་ལྡན་པ་རྣལ་མ་ཞིག་བྲིས་པར་ངེས་སོ་ཞེས་གསུངས་པ་ལྟ་བུས་《 ལོའུ་པེ་
སོན་འཕོ་ཉུལ་གྱི་རྟོགས་བརྗོད་》ཞེས་པའི་སྒྲུང་རྩོམ་གྱི་བསམ་བློའི་དོན་སྙིང་
དང་སྤྱི་ཚོགས་ཀྱི་དོན་སྙིང་དངོས་མངོན་པར་བསྟན་པ་མ་ཟད། སྔོན་རབས་
རིག་གནས་ལོ་རྒྱུས་སྨྲ་བའི་མཁས་པ་རྣམས་ཀྱིས་བསྟན་བཅོས་འདི་ལས་སྔར་
མཐོང་མ་མྱོང་བའི་དོན་འགའ་གསར་དུ་རྙེད་ཅིང་།. དཔེ་དེ་ལས་རྩོམ་རིག་
གཟིགས་ཞིབ་ལ་ཡང་དག་པའི་དཔྱད་ཤེས་ཀྱི་རིག་སྟོབས་ལྡན་དགོས་པ་དང་
ནོར་འཁྲུལ་པའི་རིག་པ་སྤོང་དགོས་པའི་གལ་ཆེ་བའི་གནད་གསལ་བོར་བསྟན་
ཡོད།
གཉིས་པ། རྩོམ་རིག་གཟིགས་ཞིབ་ཀྱི་རིག་སྟོབས་
སྐྱེད་སྦྱོང་གི་ཐབས་བཤད་པ།
རྩོམ་རིག་གཟིགས་ཞིབ་ཀྱི་རིག་པའི་སྟོབས་ནི་སྐྱེ་བོ་རང་གི་སྐྱེས་སྟོབས་ཀྱི་
ཤེས་རབ་དང་འབྲེལ་བ་ཡོད་མོད། འོན་ཀྱང་དེ་ཁོ་ནས་མི་འདང་བར་སྤྱི་
ཚོགས་ལག་ལེན་གྱི་སྦྱོང་སྟོབས་ཀྱི་རིག་པ་དང་ཡོན་ཏན་ལྡན་དགོས། རྩོམ་
རིག་གཟིགས་ཞིབ་ཀྱི་མཛེས་རྟོག་སྤྲོ་སྣང་རབ་ཏུ་འཁོལ་བ་དང་རྟོག་སྣང་ཕུན་
སུམ་ཚོགས་པ་འབྱུང་ཆེད། ཀློག་མཁན་རྣམས་ཀྱིས་དཀའ་སྤྱད་སྡུག་རུས་
ཀྱིས་བློ་དང་རིག་པའི་བཙོ་སྦྱང་ལ་བརྩོན་འགྲུས་བྱེད་པ་དང༌། བློ་དང་རིག་
པའི་བཙོ་སྦྱང་གི་ལས་དེ་ལ་འཇུག་པའི་ ཐབས་དང་ཤེས་རབ་ཀྱི་ལམ་མང་ལ་
འདི་ནས་གཙོ་བོ་འགའ་ངོ་སྤྲོད་པར་བྱའོ། །
གཅིག་
མཛེས་རྟོག་གི་ལྟ་བ་ཡང་དག་པ་ལྡན་དགོས་པ།
515



རྩོམ་རིག་གཟིགས་ཞིབ་ལ་མཛེས་རྟོག་གི་ལྟ་བ་ངེས་ཅན་གྱིས་མཛུབ་སྟོན་
བྱེད་པ་དང་འབྲལ་མི་རུང་སྟེ། མཛེས་རྟོག་གི་ལྟ་བ་ཡང་དག་པའི་མཛུབ་སྟོན་
ལ་བརྟེན་ནས་གཟིགས་ཞིབ་ཀྱི་བྱ་བ་ཡང་དག་པར་སྤེལ་བ་དང་། མཛེས་རྟོག་
གཟིགས་ཞིབ་ཀྱི་གྲུབ་འབྲས་མངོན་པར་གསལ་བ་ཞིག་ཡོང་བར་བརྩོན་འགྲུས་
བྱེད་དགོས། མཛེས་རྟོག་གི་ལྟ་བ་ནོར་འཁྲུལ་བ་དང་སྒྱུ་རྩལ་གྱི་མོས་པ་ཐ་
ཤལ་བས་ཡག་བཙོག་གི་དབྱེ་བ་མི་འབྱེད་ཅིང་། བཙོག་པ་མཛེས་པར་འཛིན་
པའི་གཟིགས་ཞིབ་ཀྱི་ལམ་ལོག་ཏུ་ཁྲིད་ཉེན་ཆེ་བས་གཟབ་གཟབ་བྱེད་དགོས།
དེར་བརྟེན་ཡང་དག་པའི་མཛེས་རྟོག་གི་ལྟ་བའི་སྲོལ་འཛུགས་རྒྱུ་ནི་མཛེས་རྟོག་
གི་རིག་སྟོབས་ཚད་མཐོན་པོར་སྤེལ་བའི་སྔོན་འགྲོའི་ཆ་རྐྱེན་དངོས་སོ། ། ཡང་
དག་པའི་མཛེས་རྟོག་གི་ལྟ་བ་འཛུགས་པར་མར་ཁེ་སི་རིང་ལུགས་དང་མར་ཁེ་
སིའི་མཛེས་རྩལ་གྱི་རིགས་པའི་གཞུང་ལུགས་ལ་དཔྱིས་ཕྱིན་པར་སྦྱོང་བ་དང་བློ་
དང་རིག་པའི་སྦྱོང་བརྡར་ལ་རྒྱུན་མ་ཆད་པར་འབད་བརྩོན་བྱས་ཏེ་མཛེས་རྟོག་
གི་རིག་པ་མཐོ་རུ་སྤེལ་བ་དང༌། མཛེས་རྟོག་གི་ལྟ་བ་དང་མོས་པ་ནོར་འཁྲུལ་
ཅན་དང་ཐ་ཤལ་བ་བཅས་ཀྱིས་བསླུ་ཁྲིད་བྱེད་པའི་རྐྱེན་ངན་འབྱུང་བར་ཐབས་
བརྒྱ་ཇུས་སྟོང་གིས་འགོག་རྒྱུ་ཧ་ཅང་གལ་ཆེའོ། །
གཉིས། གཟིགས་ཞིབ་ཀྱི་ལག་ལེན་བར་ཆད་མེད་
པར་རྒྱུན་འཁྱོངས་བྱེད་དགོས། །
གཟིགས་ཞིབ་ཀྱི་རིག་སྟོབས་ནི་བར་མ་ཆད་པར་ཡང་དང་ཡང་དུ་ལག་ལེན་གྱི་
སྦྱོང་བའི་རྒྱུན་བསྐྱངས་ཏེ་སྐྱེད་སྲིང་བྱེད་དགོས་ཤིང་། ཇི་སྐད་དུ། རོལ་.
དབྱངས་སྟོང་ཕྲག་བཀྲོལ་བའི་གོམས་འདྲིས་ཅན་ལ་རོལ་མོའི་ཡག་བཙོག་་་་
འབྱེད་པར་མཁས་པ་དང༌། རལ་གྲི་སྟོང་ལ་བརྟགས་པའི་ཉམས་མྱོང་ཅན་ལ་
མཚོན་ཆའི་ལེགས་ཉེས་འབྱེད་པའི་རྣམ་དཔྱོད་ལྡན་ཞེས་རྒྱུའི་གནའ་བོའི་རྩོམ་
རིག་གཞུང་ལུགས་སྨྲ་བ་ལོའུ་ཞེད་ཀྱིས་གསུངས་པ་ལྟར་རྩོམ་རིག་བསྟན་བཅོས་
516



རྒྱུ་ཆེར་བཀླགས་པའི་བརྩོན་འགྲུས་ཀྱི་གོམས་འདྲིས་ཡོད་ན་བསྟན་བཅོས་ཀྱི་
ལེགས་ཉེས་འབྱེད་པར་བློ་དང་རིག་ པའི་ནུས་སྟོབས་ལྡན་ པའི་ཡིད་གཟུང་་་་
མཆིས་སོ། །
སྒྱུ་རྩལ་བསྟན་བཅོས་གང་ལ་གཟིགས་ན་སྒྱུ་རྩལ་གཟིགས་ཞིབ་ཀྱི་རིག་
པའི་སྟོབས་ཀྱང་དེ་སྲིད་དུ་སྐྱེད་ངེས་པ་ཞིག་སྟེ། ཕུལ་དུ་བྱུང་བའི་བསྟན་
བཅོས་ལ་གཟིགས་ན་གཟིགས་ཞིབ་ཀྱི་རིག་སྟོབས་ཀྱང་ཚད་མཐོན་པོར་སྐྱེད་
པར་ངེས། 《 གོ་དཱའི་བཀའ་མོལ་གྱི་ཟིན་བྲིས་》ཞེས་པར་ཨེ་ཁོ་མད་ཀྱིས་གོ་
དཱས་བདག་ལ་རི་མོར་བལྟ་དགོས་པར་བཀའ་སློབ་གནང་བའི་གསུང་བཤད་
ཚན་པ་འགའ་བཏུས་ཏེ་བཀོད་པར། ཁོང་( གོ་དཱ་）གིས་རི་མོ་སྐོར་ཞིག་གི་ནང་
ནས་ཕུལ་དུ་བྱུང་བའི་རི་མོ་ཚད་ལྡན་འགའ་བདག་ལ་བསྟན་ནས་དེ་ལས་རི་མོ་
མཁན་གྱི་དམིགས་འདུན་དང་དེའི་དགེ་མཚན་གྱི་དཔལ་ལ་ངོས་འཛིན་བྱེད་དུ་
འཇུག་པ་དང༌། རྣམ་དཔྱོད་ རིག་པའི་རྟོག་དཔྱོད་ལ་གོམས་ ཤིང་ ཉམས་་་
རྟོགས་ལེགས་པོ་སྐྱེད་པར་འཇུག་པ་དང༌། དེ་ལྟར་བྱུང་ན་ང་ཚོས་བརྗོད་
བཞིན་པའི་གཟིགས་ཞིབ་ཀྱི་རིག་སྟོབས་ཞེས་པ་སྐྱེད་སྲིང་བྱེད་ཐུབ་ ཅེས་་་་་
གསུངས་པ་དང༌། གཟིགས་ཞིབ་ཀྱི་རིག་སྟོབས་ནི་བསྟན་བཅོས་འབྲིང་རིམ་
ལ་གཟིགས་པས་སྐྱེད་མི་སྲིད་པར། ཕུལ་བྱུང་གི་བསྟན་བཅོས་ལ་གཟིགས་ན་
སྐྱེད་ངེས་པས་བདག་གིས་ཁྱོད་ལ་ཆེས་ལེགས་པའི་བསྟན་བཅོས་འབའ་ཞིག་ལ་
ལྟ་རུ་བཅུག་སྟེ་ཕུལ་བྱུང་གི་བསྟན་བཅོས་ཀྱི་ངོས་ནས་གཟིགས་ཞིབ་ཀྱི་ རིག་
སྟོབས་ཀྱི་གཞི་བརྟན་པོ་ཞིག་ཆགས་ཚེ། ཁྱེད་རང་ལ་བསྟན་བཅོས་གཞན་
དག་ལ་དཔྱོད་པའི་སྤོབས་ཚད་ཡོད་ཅིང༌། ཚོད་དཔག་གི་དཔྱད་པ་ཚད་ལས་
མ་འདས་པར་རྣག་ཐོག་ལ་གཙག་བུ་ལྟ་བུར་གནད་ལ་འཁེལ་བའི་བློ་དང་རིག་
པ་སྐྱེད་ཐུབ་པར་བསྟན་པ་ལྟ་བུའོ། །
དཔེ་དེ་ལས་སྒྱུ་རྩལ་པ་ཆེན་པོའི་བསྟན་བཅོས་ཚད་ལྡན་ལ་གཟིགས་ཤིང་
དཔྱད་ན་གཟིགས་ཞིབ་ཀྱི་རིག་སྟོབས་སྐྱེད་སྲིང་དང་གོང་དུ་སྤེལ་བར་ཕན་ཡོན་
ཆེ་བར་མཐོང་སྟེ། མཁས་པའི་བསྟན་བཅོས་ཚད་ལྡན་རྣམས་ནི་བརྗོད་བྱའི་
517



དོན་དང་མཚོན་བྱེད་ཀྱི་རྣམ་པ་གཉིས་ལྷན་དུ་གྲུབ་པའི་དགེ་མཚན་དུ་མ་ལྡན་
ཞིང་སྒྱུ་རྩལ་སྣང་བརྙན་ལ་སྐྱེས་སྟོབས་ཀྱི་དཔལ་འབར་བའི་མཛེས་རྟོག་གི་ཡོན་
ཏན་ གཅིག་བསྡུས་སུ་གྲུབ་ཡོད་པས་མིག་དཔེའི་དོན་སྙིང་ལྡན་པའི་སྒྱུ་རྩལ་་
བསྟན་བཅོས་མཆོག་གྱུར་ཕུལ་བྱུང་གི་གནས་སུ་གྱུར་པས། སྒྱུ་རྩལ་བསྟན་
བཅོས་གཞན་དག་ལ་ཚངས་པའི་ཐིག་ལྟ་བུའི་ཚད་མར་གྲུབ་ཡོད། བསྟན་
བཅོས་ཚད་ལྡན་རྣམས་རྟག་ཏུ་བཀླགས་ན་སྒྱུ་རྩལ་གྱི་ཆོས་ཉིད་ཟབ་མོ་རྟོགས་
ཐུབ་ཅིང་གཟིགས་ཞིབ་ཀྱི་རྣམ་རིག་ཇེ་རྣོ་དང་ཇེ་གསལ་དུ་འགྲོ་བར་གདོན་མི་
ཟའོ། །
གསུམ། འཚོ་བའི་ཉམས་མྱོང་ཕུན་སུམ་ཚོགས་པ་ལྡན་དགོས།
རྩོམ་རིག་བསྟན་བཅོས་ཐམས་ཅད་དངོས་ཡོད་འཚོ་བ་ལས་བྱུང་བ་དང་
དངོས་ཡོད་འཚོ་བ་སྣང་བརྙན་གྱི་སྒོ་ནས་མཚོན་པ་ཞིག་ཡིན་ལ། དོན་དངོས་
སུ་ཀློག་མཁན་རྣམས་ཀྱིས་རྩོམ་པ་པོའི་སྒྱུ་རྩལ་སྣང་བརྙན་ལ་བརྟེན་ནས་སླར་
དངོས་ཡོད་འཚོ་བ་རྟོགས་པའི་སླད་དུ་གཟིགས་ཀློག་བྱེད་པ་ཙམ་མོ། །ཀློག་
མཁན་རྣམས་ཀྱིས་སྤྱི་ཚོགས་འཚོ་བར་རྒྱུས་ལོན་ཞིང་ཉམས་མྱོང་ངེས་ཅན་ཞིག་
ལྡན་ན་གཟིགས་ཞིབ་ཀྱི་ལས་ལ་འཇུག་སླ་བ་མ་ཟད། བརྗོད་བྱའི་དོན་ལ་གོ་
བ་དང་ཉམས་རྟོགས་རྣལ་མའང་སྐྱེ་ཐུབ་པར་ངེས། དེང་གི་གཞོན་ནུ་རྣམས་
ལ་མཚོན་ན་བརྗོད་བྱ་དེང་རབས་ཀྱི་འཚོ་བ་བརྗོད་པའི་བསྟན་བཅོས་ལ་གོ་བ་
ལེན་སླ་བ་མ་ཟད། དེ་ལ་མོས་འདོད་ཀྱི་རྩོད་འཇོའི་སྤྲོ་སྣང་ཤིན་ཏུ་ཆེ་བར་
སྐྱེས། གནའ་དུས་ཀྱི་འཚོ་བ་མཚོན་པའི་བསྟན་བཅོས་ལ་ད་ལྟའི་གཞོན་ནུ་
ཚོས་གོ་བ་ལེན་ཅུང་ཙམ་དཀའ་བར་གྱུར་འདུག དེའི་རྒྱུ་མཚན་ནི་བརྗོད་
བྱའི་འཚོ་བ་དེ་ཁོ་ཚོར་རྒྱུས་མེད་ཅིང་ཐག་རིང་བར་གྱུར་བའི་རྐྱེན་ཡིན་པར་
གསལ། དེ་ཡང་ཧེ་གོར་གྱིས་དཔེ་ཆ་བཀླགས་པའི་ ཉམས་མྱོང་དུ། བལྟ་
518



བྱའི་ལེགས་བཤད་ཚིག་གཅིག་ལ་ གཞོན་ནུ་རྣམས་ཀྱིས་དེའི་གོ་དོན་ཡོངས་་་
རྫོགས་ཡང་དག་པར་ལེན་ཐུབ་རུང་། ལར་ལྟ་རྒྱ་ཆེ་བའི་དར་མའི་བློ་རིག་
ལྟར་རྒྱ་ཆེར་སྐྱེད་མི་ཐུབ་སྟེ། དར་མ་རྣམས་ཀྱི་ལྟ་རྒྱུའི་ཁྲོད་ནས་ལེགས་བཤད་
ཚིག་རྐང་གཅིག་གི་ ཤུགས་རྟོགས་ཀྱི་དོན་དང་ནུས་པ་ཡོད་ཚད་མངོན་ པར་་
འདོན་ནུས། ༡2ཞེས་བསླབ་བྱ་གནང་ཞིང་། དེ་ཡང་རྒྱའི་ཆིན་རྒྱལ་རབས་ཀྱི་
མཁས་པ་ཆེན་པོ་ཀྲུང་ཁྲོ་ཡིས། གཞོན་ནུས་དཔེ་ཀློག་སྲུབས་གསེབ་ནས་ཟླ་
བར་བལྟས་དང་མཚུངས། དར་མའི་དུས་ཀྱི་དཔེ་ཀློག་ ཐང་དཀྱུས་ནས་ཟླ་
བར་བལྟས་དང་མཚུངས། རྒས་པོའི་དུས་ཀྱི་དཔེ་ཀློག་ཡང་རྩེར་ལངས་ཏེ་ཟླ་
བར་རོལ་ཞིང་རྩེད་པ་འདྲ། དེ་ནི་ལྟ་རྒྱ་ཆེ་ཆུང་གི་དབང་གིས་གོ་བ་གཏིང་
ལོན་མི་ལོན་པའི་ཁྱད་པར་ཆེ་བར་གསལ་བོར་བསྟན་པའོ། ། གང་གི་ལྟ་རྒྱ་ཆེ་
ཞིང་འཚོ་བར་དངོས་རྒྱུས་ལོན་ན་གཟིགས་ཞིབ་ཀྱི་ཉམས་རྟོགས་གཏིང་ཟབ་
ཅིང་ཕུན་སུམ་ཚོགས་པར་འབྱུང་ངེས། སྤྱི་ཚོགས་འཚོ་བའི་ཉམས་མྱོང་ཕུན་
སུམ་ཚོགས་པ་ལྡན་ན་རྨད་དུ་བྱུང་བའི་སྒྱུ་རྩལ་བསྟན་བཅོས་ལ་གོ་བ་ཡང་དག་
པར་ལེན་ཐུབ། རྩོམ་རིག་གཟིགས་ཞིབ་ཀྱི་རིག་སྟོབས་སྐྱེད་སྲིང་བྱེད་ཐབས་
དང་རྩོམ་རིག་གསར་རྩོམ་ལ་འཇུག་ཐབས་གཉིས་གཅིག་མཐུན་ཡིན་ཏེ། སྤྱི་
ཚོགས་འཚོ་བའི་ལག་ལེན་དུ་ཞུགས་ཏེ་འཇིག་རྟེན་འཚོ་བའི་བདེ་སྡུག་ལ་སོགས་
པར་དངོས་མྱོང་གོམས་འདྲིས་ཀྱིས་རྒྱུས་ལོན་ཐུབ་པར་བརྩོན་དགོས་པ་ནི་
གནད་དངོས་ཡིན་པའི་ཕྱིར་རོ། །
བཞི།
རྩོམ་རིག་གཞུང་ལུགས་ཚད་ལྡན་གྱི་དགོངས་
དོན་ཁོང་དུ་ཆུད་དགོས།
ང་ཚོས་ཐོག་མར་རྩོམ་རིག་གི་རིགས་པའི་གཞུང་ལུགས་ཚད་ལྡན་ཞིག་ལ་
བསྟེན་ནས་གཞུང་ལུགས་ཀྱི་རྣམ་གཞག་དངོས་ལ་དབང་མངའ་བ་དང་བྱང་
519



ཆུབ་པར་བྱས་ནས་གཟིགས་ཞིབ་ཀྱི་ལས་ལ་འཇུག་ པར་ རིགས་པའི་ གཞུང་་་་
ལུགས་ ཀྱི་ རྨང་ གཞི་ ཞིག་ བསྐྲུན་ དགོས་ ཤིང༌། དེ་ ཡང་ མའོ་ ཙེ་ ཏུང་ གིས།
དབང་ཤེས་ཀྱི་བརྟག་བྱའི་ཡུལ་ལ་ང་ཚོས་དེ་མ་ཐག་ཏུ་དེ་ཉིད་རྟོགས་པར་མི་
ནུས་ པ་དང༌། དབང་ཤེས་ཀྱི་རྟོག་ པ་དེ་ཡིད་དུ་སྐྱེ་ཞིང་མཆེད་པར་ སྤེལ་་་
དགོས་པ་ང་ཚོར་ལག་ལེན་དངོས་ནས་ར་སྤྲོད་བྱུང་ངོ༌། ། ཞེས་གསུངས་ལ།
གལ་སྲིད་ཀློག་པ་པོས་རྩོམ་རིག་གཞུང་ལུགས་ལ་དཔྱིས་ཕྱིན་པར་མ་སྦྱངས་ཤིང་
བཀླག་བྱའི་བསྟན་བཅོས་ཀྱི་བརྗོད་དོན་དང་ སྙིང་པོ་ མ་ལོན་ན། ཁོའི་་་་
གཟིགས་ཞིབ་ནི་ཁྱི་རྒན་གྱིས་ནམ་མཁའི་སྐར་ཚོགས་མཐོང་བ་ལས་གཞན་མ་
མཆིས་པའི་གནས་སུ་འགྲོ་ཉེན་ཆེ་བ་དང་། རྨོངས་ཚོད་དང་རང་སྣང་བྱུང་
རྒྱལ་བའི་དབང་དུ་སོང་ན་སྙིང་པོ་མི་ལོན་ལ། རྩོམ་རིག་སྒྱུ་རྩལ་གྱི་རིགས་
པའི་གཞུང་ལུགས་ཚད་ལྡན་ལ་ནང་བྱན་ཆུད་པར་སྦྱོང་བརྩོན་བྱེད་རྒྱུ་་་་
གཟིགས་ཞིབ་ཀྱི་རིག་སྟོབས་རྒྱ་ཆེར་སྤེལ་པའི་ཐབས་ཤེས་ཉིད་དོ། ། སྤྱིར་རྩོམ་
རིག་གི་རིགས་པའི་གཞུང་ལུགས་སྦྱོང་བ་མ་བྱས་ན་གཟིགས་ཞིབ་ཀྱི་ལས་ཀ་བྱེད་
ཐབས་མེད་པར་གསལ་ལོ། །
སྦྱང་བྱའི་དོན་ཚན།
༡ རྩོམ་རིག་གཟིགས་ཞིབ་ནི་མཛེས་རྟོག་གི་རིག་པའི་ལས་ཤིག་ཏུ་བརྗོད་དོན་ཅི།
༣ རྩོམ་རིག་གཟིགས་ཞིབ་ལ་སྤྱི་ཚོགས་ཀྱི་དོན་སྙིང་གལ་ཚེ་ཅི་ཡོད།
༣ རང་གི་གཟིགས་ཞིབ་ཀྱི་ལག་ལེན་དངོས་དང་འབྲེལ་ཏེ་རྩོམ་རིག་གཟིགས་ཞིབ་སྐབས་ཀྱི་
ཤེས་རྟོག་གི་རྒྱུད་ལ་ཆགས་སྡང་གི་སེམས་སྐྱེས་པའི་ཚུལ་དང་ཆོས་ཉིད་ཤོད།
རྩོམ་རིག་གཟིགས་ཞིབ་སྐབས་སུ་ཡང་བསྐྱར་གསར་སྐྲུན་དང་གདེང་འཇོག་བྱ་བར་གོ་བ་ཅི་
ཡོད།
༥ རྩོམ་རིག་གཟིགས་ཞིབ་སྐབས་ཀྱི་རང་གཤིས་ཀྱི་ཁྱད་པར་ལ་ངོས་འཛིན་ཅི་ལྟར་བྱ།
༦ རྩོམ་རིག་གཟིགས་ཞིབ་སྐབས་ཀྱི་ཐུན་མོང་གི་མཐུན་སྣང་བྱ་བའི་དོན་ཅི། དེ་འབྱུང་བའི་
རྐྱེན་གཙོ་བོ་གང་དག་ཡིན།
རྩོམ་རིག་གཟིགས་ཞིབ་ཀྱི་རིག་པའི་སྟོབས་མཚོན་པའི་རྩ་བའི་རྟགས་མཚན་ཅི་ཡིན།
520



༨
རྩོམ་རིག་གཟིགས་ཞིབ་ཀྱི་རིག་སྟོབས་སྐྱེད་སྲིང་བྱེད་པའི་ཐབས་གཙོ་བོ་ཅི།
མཆན་འགྲེལ།
0琉威松编《近世文学批评》P78.
马克思恩格斯选集》第二卷,P95,60年人民出版社出版
3托尔斯泰食艺术论 P48,58年人民文学社出版,
4 司汤达:《拉辛与莎士比亚》,79年上海译文出版社出版,
李斯托威尔;近代美学史译述》,80年上海译文出版社出版,
车尔尼雪夫斯基:《美学论文选》P54,57年人民文学出版社出版,
别林斯基选集》第一卷 P448-449,79年上海译文出版社出版,
同注,
9 鲁迅;热风·圣武《鲁迅全集》第一卷,57年人民文学出版社出版,
《西方文论选》下卷 P241,79年上海译文出版社出版,
鲁迅文艺的大众化,很鲁迅全集器第七卷,
黑格尔:《大逻辑·绪论》,
521



ས་བཅད་བཅུ་གཅིག་པ། རྩོམ་རིག་མཐའ་དཔྱོད།
[ནང་དོན་གནད་བསྡུས》རྩོམ་རིག་མཐའ་དཔྱོད་ནི་རྩོམ་རིག་གི་
རིག་པའི་ལས་ཤིག་སྟེ། ནང་སྒོས་སུ་རྩོམ་རིག་བསྟན་བཅོས་དངོས་ལ་མཆན་
འགྲེལ་དང་ཞིབ་འཇུག་གདེང་འཇོག་བྱེད་པའི་རིག་པའི་ལས་ཀ་ཁྱད་པར་བ་
ཞིག་ཡིན། འདིས་རྩོམ་རིག་གི་སྤྱི་ཚོགས་ནུས་པ་མངོན་པར་འདོན་ཞིང་རྒྱ་
ཆེར་སྤེལ་བ་དང་རྩོམ་རིག་ལས་དོན་དར་རྒྱས་གོང་འཕེལ་དུ་གཏོང་བར་མཐུན་
རྐྱེན་གྱི་རིགས་སྟོབས་རྒྱ་ཆེར་འདོན་པས། ས་བཅད་འདིར་རྩོམ་རིག་མཐའ་
དཔྱོད་ཀྱི་ངོ་བོ་དང་ལས་འགན། མཐའ་དཔྱོད་ཀྱི་ཚད་གཞི་དང་ཐབས་ཤེས་
བཅས་ཀྱི་དོན་རྒྱས་པར་བརྗོད་དོ། །
ལེའུ་དང་པོ། རྩོམ་རིག་མཐའ་དཔྱོད་ཀྱི་ངོ༌
བོ་དང་ལས་འགན་བཤད་པ།
དང་པོ།
རྩོམ་རིག་མཐའ་དཔྱོད་ཀྱི་ངོ་བོ་བཤད་པ།
རྩོམ་རིག་མཐའ་དཔྱོད་ནི་རྩོམ་རིག་གི་རིགས་པའི་གཞུང་ལུགས་ངེས་
ཅན་ཞིག་གཞིར་བཟུང་སྟེ་རྩོམ་རིག་གི་སྣང་ཚུལ་སྣ་ཚོགས་དང་སྒོས་སུ་རྩོམ་རིག་
བསྟན་བཅོས་དངོས་ལ་མཆན་འགྲེལ་དང་ཞིབ་འཇུག་གདེང་འཇོག་བཅས་བྱེད་
པའི་རིག་པའི་ལས་ཀ་ཁྱད་པར་བ་ཞིག་ཡིན།
རྩོམ་རིག་མཐའ་དཔྱོད་ཀྱི་ཡུལ་ནི་རྩོམ་རིག་གི་སྣང་ཚུལ་སྣ་ཚོགས་ཏེ་རྩོམ་
རིག་བསྟན་བཅོས་དང་རྩོམ་པ་པོ་དང་། རྩོམ་རིག་གི་གྲུབ་མཐའ་དང་རྩོམ་
522



རིག་ཚོགས་པ་དང་། རྩོམ་རིག་ལས་འགུལ་དང་། རྩོམ་རིག་གི་བསམ་བློ་
དར་སྲོལ་བཅས་སོ། ། རྩོམ་རིག་བསྟན་བཅོས་ཀྱིས་སྣང་ཚུལ་དེ་དག་གི་ཁྲོད་
ན་གོ་གནས་ཧ་ཅང་གལ་ཆེན་ཞིག་བཟུང་ཡོད་པས་དེ་ཡང་རྩོམ་རིག་མཐའ་
དཔྱོད་ཀྱི་ཡུལ་དངོས་དང་རྩ་བར་གྲུབ་འདུག རྩོམ་རིག་མཐའ་དཔྱོད་ཀྱི་ངོ་
བོ་ཡང་དེའི་ཡུལ་དངོས་རྩོམ་རིག་བསྟན་བཅོས་ཀྱི་རང་བཞིན་ལ་རག་ལས་པར་
འདུག
རྩོམ་རིག་མཐའ་དཔྱོད་དང་རྩོམ་རིག་གཟིགས་ཞིབ་ནི་གཅིག་ནས་ཕན་
ཚུན་དམ་པོར་འབྲེལ་བ་དང་ ཅིག་ཤོས་ནས་ ཕན་ཚུན་ སོ་ སོར་ གྱེས་ ཡོད་དེ།
རྩོམ་རིག་གཟིགས་ཞིབ་ནི་བསྟན་བཅོས་དངོས་ཀྱི་མཛེས་པའི་དཔལ་ཡོན་ལ་
རྟོག་ཅིང་མྱོང་བ་དང༌། སྣང་བརྙན་གྱི་བསམ་གཞིགས་གཙོར་འཛིན་པའི་
མཛེས་རྟོག་གི་རིག་པའི་ལས་ཀ་ཞིག་ཡིན། རྩོམ་རིག་མཐའ་དཔྱོད་ནི་རྗེས་
དཔག་གི་རིག་པར་བརྟེན་ནས་རྩོམ་རིག་བསྟན་བཅོས་དངོས་ལ་མཐའ་དཔྱོད་
ཞིབ་འཇུག་དང་ཁས་ལེན་གདེང་འཇོག་དང་དགག་འཇོག་སོགས་བྱེད་ པའི་
ཚན་རིག་ཤེས་རྟོག་གི་རིག་པའི་ལས་ཤིག་ཡིན། དེའང་རྩོམ་རིག་གཟིགས་
ཞིབ་ནི་རྩོམ་ རིག་ མཐའ་དཔྱོད་ ཀྱི་ ཐོག་ མའམ་ སྔོན་ འགྲོའི་ ལས་ ཀ་ ཡིན་ཏེ།
རྩོམ་རིག་མཐའ་དཔྱོད་དོན་དངོས་སུ་གཟིགས་ཞིབ་ཀྱི་ལས་གཏིང་ཟབ་ཏུ་སྤེལ་
པ་ཞིག་ཡིན། ཇི་སྐད་དུ་ཨུ་རུ་སུའི་སྙན་ངག་སྨྲ་བ་ཕུ་ཞི་ཅིན་གྱིས། མཐའ་
དཔྱོད་ནི་རྩོམ་རིག་སྒྱུ་རྩལ་གྱི་བསྟན་བཅོས་ཀྱི་མཛེས་པའི་ཡོན་ཏན་དང་སྐྱོན་
རྣམས་སོ་སོར་འབྱེད་པའི་ཚན་རིག་ཅིག་གོ ། ཅེས་གསུངས་པ་དང་། པེ་
ལིན་སུ་ཅིས་ཀྱང་། རྩོམ་རིག་མཐའ་དཔྱོད་ནི་རིགས་པའི་གཞུང་ལུགས་ལག་
ལེན་དུ་དངོས་སུ་སྤེལ་བ་ཞིག་དང་སྒྱུ་རྩལ་གྱི་ལག་ལེན་དངོས་ལས་གསར་དུ་
བསྐྲུན་པ་དང་སྒྱུ་རྩལ་གསར་སྐྲུན་མ་ཡིན་པའི་ཚན་རིག་གི་རང་བཞིན་ཅན་ཞིག་
ཡིན་ནོ། །ཞེས་གསུངས་པ་ལྟར་མཐའ་དཔྱོད་ནི་རྩོམ་རིག་སྒྱུ་རྩལ་གཞལ་བྱའི་
ཡུལ་དུ་བཟུང་སྟེ་དེའི་ཆོས་ཉིད་དང་ཁྱད་ཆོས་ལ་བརྟག་ཅིང་དཔྱོད་པའི་ཚན་
རིག་ཅིག་ཡིན།
523



རྩོམ་རིག་མཐའ་དཔྱོད་ནི་ཚན་རིག་རང་བཞིན་གྱི་རིགས་པའི་ཤེས་རྟོག་
ཅིག་སྟེ། རྩོམ་རིག་གི་སྣང་ཚུལ་སྣ་ཚོགས་ལ་རྟོག་དཔྱོད་དང་མཆན་འགྲེལ།
ཤན་འབྱེད་དང་གདེང་འཇོག་བཅས་བྱེད་པར་དུས་དང་རྣམ་པ་ཀུན་ཏུ་ཚན་
ཉིད་ རིག་ པའི་ ལྟ་ བ་ དང་ ཆབ་ སྲིད་ ཀྱི་ ལྟ་ བ་ དང་། ཀུན་ སྤྱོད་ ཀྱི་ ལྟ་ བ།
མཛེས་རྩལ་གྱི་ལྟ་བ་དང་། རྩོམ་རིག་གི་ལྟ་བ་བཅས་ཀྱི་སློབ་སྟོན་ལ་གཞི་
བཅོལ་བ་དང༌། རྩོམ་རིག་མཐའ་དཔྱོད་ལ་རྩོམ་རིག་གཞུང་ལུགས་ཀྱི་མཛུབ་
སྟོན་བྱེད་དགོས། ཡང་དག་པའི་རྩོམ་རིག་གི་རིགས་པའི་གཞུང་ལུགས་ཀྱིས་
རྩོམ་རིག་མཐའ་དཔྱོད་ལ་སློབ་སྟོན་གྱི་ནུས་པ་ཡང་དག་འདོན་པ་དང་། རྩོམ་
རིག་མཐའ་དཔྱོད་ཀྱིས་ཀྱང་རྩོམ་རིག་གི་སྣང་ཚུལ་བྱེ་བྲག་པར་བརྟག་དཔྱད་
ཞིབ་འཇུག་བྱས་པའི་སྒོ་ནས་རྩོམ་རིག་གི་ངོ་བོའི་ཁྱད་ཆོས་དང་ཆོས་ཉིད་ཕྱོགས་
སྡོམ་དང་གསལ་སྟོན་གྱིས་རྩོམ་རིག་གི་རིགས་པའི་གཞུང་ལུགས་མུ་མཐུད་དུ་
ཕུན་སུམ་ཚོགས་པར་གཏོང་ངོ༌། །དེ་དག་གིས་ཕན་ཚུན་མཐུན་རྐྱེན་དུ་བརྟེན་
ནས་རྩོམ་རིག་ལས་དོན་གོང་དུ་སྤེལ་བ། རྩོམ་རིག་མཐའ་དཔྱོད་ཀྱི་དཔྱད་
རྩོམ་ཕུལ་དུ་བྱུང་བ་རྣམས་ནི་རྩོམ་རིག་གི་རིགས་པའི་གཞུང་ལུགས་ཕུན་སུམ་
ཚོགས་པར་སྤེལ་བའི་རྩ་བའི་རྒྱུར་གྲུབ་པ་དང་། དཔེར་ན་རྒྱུའི་ཀློང་རོན་གྱི་
《 སྙན་ངག་ལ་གཟིགས་པ་》ཞེས་པ་དང་འཇར་མན་པ་ལཱ་ཞིན་གྱིས་མཛད་པའི་
《ཧན་པོའི་ཟློས་གར་ལ་དཔྱད་པ་》ཞེས་པ་བཅས་ཀྱི་རྩོམ་རིག་མཐའ་དཔྱོད་ཀྱི་
དཔྱད་རྩོམ་ཚད་ལྡན་དེ་དག་རྩོམ་རིག་གཞུང་ལུགས་ཀྱི་གསུང་རབ་ཡིན་པ་ལྟ་
བུའོ། །
དེའང་རྩོམ་རིག་ལོ་རྒྱུས་ཀྱི་འཕེལ་ཕྱོགས་ནས་བལྟས་ན་རྩོམ་རིག་གསར་
རྩོམ་བྱུང་བ་ཉིད་ནས་མཐའ་དཔྱོད་ཀྱང་དེ་མ་ཐོག་ཏུ་བྱུང་བར་ངེས། རྩོམ་
རིག་ གསར་ རྩོམ་སྔ་ལོགས་ སུ་ གྲུབ་ ལ་ མཐའ་དཔྱོད་ ཕྱི་ ལོགས་ སུ་ གྲུབ་ ཅིང༌།
གསར་དུ་བརྩམས་པའི་བསྟན་བཅོས་ལ་གཞིགས་ནས་མཐའ་དཔྱོད་ཀྱི་ལས་ཀ་
བྱེད་པ་ནི་ཕན་ཚུན་ལྟོས་ས་ལྟོས་འཇོག་གི་རྟེན་འབྲེལ་རང་བཞིན་དུ་གྲུབ་པ་
དང་། ་གཅིག་མེད་ན་གཅིག་མི་འབྱུང་བའི་ལྟོས་བཅས་ཀྱི་རང་བཞིན་ཅན་
524



ཞིག་ཡིན། རྩོམ་རིག་གསར་རྩོམ་ལ་ལོ་ རྒྱུས་ཀྱི་འཕེལ་རིམ་ངེས་ ཅན་ཞིག་
བརྒྱུད་ཡོད་ཅིང་། རྩོམ་རིག་མཐའ་དཔྱོད་ཀྱང་དེ་བཞིན་དུ་ལོ་རྒྱུས་ཀྱི་འཕེལ་
རིམ་ངེས་ཅན་ཞིག་བརྒྱུད་དགོས། དེ་དག་གི་ལོ་རྒྱུས་ཀྱི་འཕེལ་ཚད་ཕན་ཚུན་
ཆ་མཉམ་མོ། །སྔ་རབས་ཀྱི་རྩོམ་རིག་མཐའ་དཔྱོད་ཀྱིས་རྩོམ་རིག་སྣང་ཚུལ་ལ་
ཤེས་རྟོག་ཆ་ཚང་བ་ཞིག་མེད་པས་མཐའ་དཔྱོད་ཀྱང་རང་རྐྱ་ཐུབ་པའི་ཚན་རིག་
གི་རིག་པའི་གནས་ཤིག་ཏུ་གྲུབ་མ་ཐུབ་པར་གསལ། རྩོམ་རིག་འཕེལ་རྒྱས་
ཚད་ངེས་ཅན་ཞིག་ཏུ་སླེབས་ཚེ་རྩོམ་རིག་མཐའ་དཔྱོད་ཀྱང་རང་རྐྱ་ཐུབ་པའི་
ཚན་རིག་གི་རིག་པའི་གནས་ཤིན་ཏུ་གྲུབ་ཅིང་། ཆེད་དུ་རྩོམ་རིག་ལ་མཐའ་
དཔྱོད་པ་དང་ཆེད་དུ་མཐའ་དཔྱོད་ཀྱི་དཔྱད་རྩོམ་རྩོམ་མཁན་ཡང་བྱུང་བ་མ་
ཟད། རྩོམ་རིག་མཐའ་དཔྱོད་ཀྱི་རིགས་ པའི་གཞུང་ལུགས་ཀྱང་སྣ་ཚོགས་
བྱུང་། དཔེར་ན་རྒྱའི་རྩོམ་གཞུང་སྨྲ་བ་ལིའུ་ཞེད་ཀྱིས་མཛད་པའི་《 ཡིད་ཀྱི་
རྒྱུན་རིས་འབྲུག་གི་པ་ཏྲ་ཞེས་པའི་ཡིད་མཐུན་པའི་ལེའུ་》ཞེས་པ་དང༌། ཧྥ་
རན་སེའི་ཏེ་ནཱ་ ཡིས་བརྩམས་པའི་《 སྒྱུ་རྩལ་ གྱི་ཚན་ཉིད་རིག་ པ་》ཞེས་ པའི་
སྐབས་ལྔ་བ་དང་། ཕུ་ཞི་ཅི་ཡི་《 མཐའ་དཔྱོད་ཀྱི་རྣམ་བཤད་》ཅེས་པ་དང་།
པཱི་ལིན་སི་ཅིའི་《མཐའ་དཔྱོད་སྐོར་གྱི་གཏམ་》ཞེས་པ་དང་《མེ་ལོང་མའི་སྐྱོན་
སེལ་》ཞེས་པ་ལ་སོགས་པའི་གཞུང་གི་རྩོམ་རིག་མཐའ་དཔྱོད་སྐོར་གྱི་དཔྱད་
རྩོམ་དེ་དག་ནི་ལག་ལེན་དངོས་ལས་ཐོན་པའི་རྟོག་དཔྱོད་དང་འཚོལ་ཞིབ་ཀྱི་
འབྲས་བུར་གྲུབ་པའི་རིགས་པའི་གཞུང་ལུགས་སྐོར་གྱི་གསུང་རྩོམ་རྨད་དུ་བྱུང་
བ་དག་ཡིན།
གཉིས་པ།
རྩོམ་རིག་མཐའ་དཔྱོད་ཀྱི་ལས་འགན་བཤད་པ།
རྩོམ་རིག་གི་ལས་དོན་ཧྲིལ་པོའི་ཁྲོད་དུ་རྩོམ་རིག་མཐའ་དཔྱོད་ཀྱིས་གོ་
གནས་གལ་ཆེན་ཞིག་བཟུང་ཡོད་ཅིང་དེས་ཀྱང་དཀའ་ཚེགས་ཆེ་བའི་ལས་
525



འགན་གཟི་བརྗིད་ཅན་ཞིག་འཁུར་ཡོད། དེ་མིན་རྩོམ་རིག་གི་སྤྱི་ཚོགས་ནུས་
པ་རྒྱ་ཆེར་སྤེལ་པ་དང་རྒྱ་ཆེ་ཀློག་པ་པོའི་གཟིགས་ཞིབ་ཀྱི་རིག་སྟོབས་མཐོ་རུ་
འདེགས་པ་དང་། རྩོམ་པ་པོའི་གསར་རྩོམ་གྱི་བྱ་བར་སློབ་སྟོན་གྱི་མཐུན་རྐྱེན་
འ དོན་པ་བཅས་རྩོམ་རིག་གི་ལས་དོན་ཡོངས་དར་རྒྱས་གོང་འཕེལ་དུ་གཏོང་
བར་ཕུན་སུམ་ཚོགས་པའི་མཐུན་རྐྱེན་མངོན་པར་འདོན་ནོ། །
གཅིག
འབྲེལ་བྱེད་ཀྱི་ཟམ་པ་འདེགས་པ།
གནའ་ནས་ད་ལྟའི་བར་དང་རྒྱལ་ཁབ་ཕྱི་ནང་གི་རྩོམ་རིག་བསྟན་བཅོས་
ཡོད་དོ་ཅོག་ལ་རྟོག་དཔྱོད་ཞིབ་འཇུག་དང་དབྱེ་འབྱེད། གདེང་འཇོག་བྱེད་
རྒྱུ་ནི་རྩོམ་རིག་མཐའ་དཔྱོད་ཀྱི་རྩ་བའི་ལས་འགན་ཡིན། རྩོམ་རིག་བསྟན་
བཅོས་ཀྱི་ཐུན་མོང་མ་ཡིན་པའི་རང་བཞིན་གྱིས་བརྗོད་བྱའི་བསམ་པའི་ནང་
དོན་དང་སྤྱི་ཚོགས་ཀྱི་དོན་སྙིང་དག་མཐོང་ཐོས་སུ་སྣང་བ་ཙམ་གྱིས་རྟོགས་མི་
ཐུབ་སྟེ། སྒོས་སུ་ཀློག་མཁན་ཕལ་བ་རྣམས་ལ་དབང་ཤེས་ཀྱི་ཚོར་བ་ཙམ་ལས་
དེའི་ལྐོག་གྱུར་རང་བཞིན་གྱི་དོན་སྙིང་ལ་ཤེས་རྟོག་ ཟབ་མོ་སྐྱེས་མི་ཐུབ་ ང་ས།
རྩོམ་རིག་མཐའ་དཔྱོད་ཀྱིས་དེ་དག་གི་བརྗོད་བྱའི་ནང་དོན་དང་མཚོན་བྱེད་
རྣམ་པ་ཟུང་འབྲེལ་གྱི་སྒོ་ནས་རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་
དང་མཚོན་བྱེད་རྣམ་པར་འགྲེལ་བཤད་དང་དབྱེ་འབྱེད་བྱས་པ་དང༌། ཀློག་
མཁན་ཕལ་བ་རྣམས་ཀྱིས་གོ་དཀའ་བའི་ཅུང་ཟད་ལྐོག་གྱུར་དང་གཏིང་ཟབ་ཏུ་
གྱུར་པའི་བརྗོད་བྱའི་སྙིང་པོ་དང་སྒྱུ་རྩལ་གྱི་ཐུན་མིན་གསར་སྐྲུན་གྱི་ཡོན་ཏན་
རྣམས་གོ་བསྐོན་གསེད་གྲོལ་གྱི་སྒོ་ནས་རྩོམ་རིག་བསྟན་བཅོས་ཀྱི་སྤྱི་ཚོགས་ཀྱི་
རིན་ཐང་དང་ཕན་ནུས་རྣམས་སློབ་སྟོན་གྱིས་གོ་བ་གཏིང་ཟབ་ལོན་པར་བྱེད་
དགོས་ཏེ། རྩོམ་རིག་མཐའ་དཔྱོད་ཀྱི་དགོས་པའང་རྩོམ་པ་པོས་ གསར་དུ་
བརྩམས་པའི་བསྟན་བཅོས་ སུ་ ཤུགས་བསྟན་གྱི་དོན་སྙིང་ རྣམས་ མངོན་པར་
326



གིསལ་འདོན་བྱེད་དོ། །
རྩོམ་རིག་བསྟན་བཅོས་ཤིག་སྤྱི་ཚོགས་སྟེང་དུ་བཀྲམ་པ་ཉིད་ནས་དེས་སྤྱི་
ཚོགས་ལ་ཤུགས་རྐྱེན་ངེས་ཅན་ཞིག་འདོན་ངེས་མོད། འོན་ཏེ་ཀློག་མཁན་
མང་ཚོགས་ཀྱིས་གཟིགས་ཀློག་གི་ལམ་ནས་བསྟན་བཅོས་ཀྱི་བརྗོད་བྱར་གོ་བ་
གཏིང་ཟབ་དང་ཁས་ལེན་གདེང་འཇོག་ཡང་དག་བྱེད་པ་དང་མཛེས་རྟོག་གི་
སློབ་གསོའི་ཕན་ནུས་གང་ལེགས་སུ་འདོན་པར་རྩོམ་རིག་མཐའ་དཔྱོད་ལ་རག་
ལས་སོ། ། དེར་བརྟེན་རྩོམ་རིག་མཐའ་དཔྱོད་ནི་བསྟན་བཅོས་དང་ཀློག་པ་པོ་
ཕན་ཚུན་མཚམས་སྦྱོར་ངོ་སྤྲོད་ཀྱི་ཟམ་པ་ལྟ་བུར་གྲུབ་པར་གསལ། དཔེར་ན་
དུས་རབས་ཉི་ཤུ་བའི་བགྲང་བྱ་ཉི་ཤུ་བའམ་སུམ་ཅུ་བའི་འགོ་ཙམ་དུ་རྩོམ་རིག་
པ་མའོ་ཏུན་གྱི་《ལུའུ་ཞུན་གྱི་དཔྱད་པ་》ཞེས་བྱ་བ་དང་ཆུའུ་ཆུའི་པའེ་ཡི་《 ལུའུ་
ཞུན་གྱི་དགོངས་ སྣང་ཕྲན་ཚོགས་ གཅེས་བཏུས་ཀྱི་གླེང་གཞི་》ཞེས་པའི་ནང་
ལུའུ་ཞུན་གྱིས་མཛད་པའི་བསྟན་བཅོས་རྣམས་ཀྱི་སྤྱི་ཚོགས་ཀྱི་དོན་སྙིང་ཟབ་མོ་
དང་སྒྱུ་རྩལ་གྱི་རིན་ཐང་གལ་འགངས་ཆེ་བ་ལ་དབྱེ་ཞིབ་རྣམ་དག་དང་གདེང་
འཇོག་མཐོན་པོར་གནང་བ་མ་ཟད། སྐབས་དེའི་རྩོམ་རིག་ལས་རིགས་ཐད་
ཀྱི་མི་ཁ་ཤས་ཀྱིས་ལུའུ་ཞུན་གྱི་བསྟན་བཅོས་ལ་གོ་ལོག་དང་འགྲེལ་ལོག་བརྒྱབ་
པར་དགག་སྒྲུབ་ཀྱིས་མཐའ་དཔྱད་དེ་མི་རྣམས་ལ་ལུའུ་ཞུན་ལ་ལྟ་བ་ཡང་དག་
འཛིན་དགོས་ཚུལ་བསྟན་པ་དང་རྒྱ་ཆེ་མང་ཚོགས་ཀྱི་ཁྲོད་དུ་ཁོང་གི་བསྟན་
བཅོས་ཀྱི་ནུས་ཤུགས་རྒྱ་ཆེར་སྤེལ་པར་དགེ་མཚན་ལྡན་པའི་མཐུན་ནུས་ལེགས་
པར་བསྐྲུན་པ་ལྟ་བུའོ། །
རྩོམ་རིག་མཐའ་དཔྱོད་ཀྱིས་བསྟན་བཅོས་ལ་དབྱེ་འབྱེད་གདེང་འཇོག་
ཚན་རིག་དང་མཐུན་པར་བྱས་ན་ཀློག་པ་པོས་རྩོམ་རིག་བསྟན་བཅོས་ཡང་དག་
ཏུ་ཀློག་ཐུབ་པ་དང་། རང་གི་བསམ་བློའི་ཆུ་ཚད་དང་གཟིགས་ཞིབ་ཀྱི་རིག་
སྟོབས་མཐོ་རུ་སྤེལ་བ་དང་། སྒྱུ་རྩལ་གྱི་མོས་པ་དྲང་ཕྱོགས་སུ་སྐྱེད་སྲིང་བྱེད་
པར་སློབ་སྟོན་གྱི་ནུས་པ་འདོན་ཐུབ། དེར་བརྟེན་རྩོམ་རིག་མཐའ་དཔྱོད་པ་
ལ་ཀློག་མཁན་རྣམས་ཀྱིས་བཀའ་དྲིན་ཅན་གྱི་དགེ་རྒན་དང་སྙིང་ཉེ་བའི་གྲོགས་
527



པོ་ཞེས་བརྗོད་པ་དོན་ལ་ངེས་པའི་དྲང་གཏམ་ཡིན། ཨུ་རུ་སུའི་རྩོམ་རིག་སྨྲ་
བ་ལོ་ ནཱ་ ཚར་ སུ་ ཅི་ཡིས་རྩོམ་རིག་མཐའ་དཔྱོད་པས་ཀློག་མཁན་རྣམས་ལ་་་
གཟིགས་ཀློག་གི་ཐབས་ཤེས་འདོན་དགོས་པར་སྣང་། རྒྱ་ཆེ་མང་ཚོགས་ཀྱི་
གཟིགས་ཞིབ་ཀྱི་རྣམ་རིག་ལ་སྣང་མེད་བྱེད་མི་རུང་སྟེ་རྩོམ་རིག་བསྟན་བཅོས་ཀྱི་
དགེ་སྐྱོན་གྱི་དབྱེ་འབྱེད་མཐར་གཏུགས་ན་རྒྱ་ཆེ་མང་ཚོགས་ཀྱི་རིག་སྟོབས་ལས་
རྣམ་པར་འབྱེད་དགོས་ པས། རྩོམ་རིག་མཐའ་དཔྱོད་ པ་ རྣམས་ ཀྱིས་ ཀློག་
མཁན་མང་ཚོགས་ལ་སློབ་སྦྱོང་དང་ཁོ་ཚོའི་བློ་གྲོས་སྡུད་ལེན་བྱེད་མཁས་པའི་སྒོ་
ནས་སླར་ཡང་མང་ཚོགས་ལ་རོགས་སྐྱོབ་ཀྱི་སློབ་སྟོན་བྱེད་དགོས། ཨུ་རུ་སུའི་
རྩོམ་རིག་གཞུང་ལུགས་སྨྲ་བ་ཁྲེར་ནེ་ཞེ་ཧྥུ་སུ་ཅིས་མཐའ་དཔྱོད་ཀྱི་འོས་འགན་
ནི་ཀློག་པ་པོ་ཕུལ་བྱུང་བའི་དགོངས་དོན་མངོན་པར་འདོན་པ་དང་དགོངས་
སྣང་དེ་དག་མང་ཚོགས་ལ་རྒྱུད་སྒྲོག་དང་གོ་སྐོན་བྱེད་དགོས་སོ། །(1)ཞེས་
གསུངས་པ་ངེས་པ་དོན་གྱི་ལེགས་བཤད་དུ་སྣང་ངོ༌། །
གཉིས།
བསྟན་བཅོས་དངོས་ལ་མཐའ་དཔྱོད་པ།
རྩོམ་རིག་གི་སྐྱེད་མོས་ཚལ་ན་མེ་ཏོག་རྩི་ཤིང་དང་རྩྭ་ལྡུམ་སྟུག་པོ་མཉམ་
པར་འདྲེས་འདུག་པས། རྩོམ་རིག་མཐའ་དཔྱོད་ཀྱི་རྣམ་དཔྱོད་རིག་པའི་བློ་
གྲོས་ལ་བརྟེན་ནས་སྐྱོན་ཡོན་ལ་དབྱེ་འབྱེད་ཡང་དག་བྱས་ནས་ཕུལ་དུ་བྱུང་བའི་
བསྟན་བཅོས་གསར་བའི་མེ་ཏོག་ལ་བསྟོད་བསྔགས་ཀྱི་སྦྲང་ཆར་བསིལ་མས་
བསུ་ཞིང་སྐྱོང་བ་དང་རྩྭ་ལྡུམ་ སྡུག་པོའི་ཉེས་སྐྱོན་གྱི་རྩ་བ་གཅོད་པ་ མཐའ་་
དཔྱོད་ཀྱི་ལས་འགན་ཡིན་ཞེས་ལུའུ་ཞུན་གྱིས་གསུངས་པ་ལྟ་བུའོ། །
རྩོམ་རིག་ལོ་རྒྱུས་སྟེང་ནས་བལྟས་ན་རྩོམ་རིག་བསྟན་བཅོས་ཀྱི་སྐྱོན་ཡོན་
ལ་དབྱེ་འབྱེད་བྱས་ནས་ཡོན་ཏན་རྣམས་གོང་དུ་སྤེལ་བ་དང་སྐྱོན་རྣམས་སྤོང་
བའི་ལས་འགན་དེ་རྩོམ་རིག་མཐའ་དཔྱོད་ཀྱི་ཕྲག་ཏུ་བབ་པའི་འགན་ཁུར་ཞིག་
528



ཡིན། རྩོམ་རིག་བསྟན་བཅོས་ཀྱི་ཡོན་ཏན་ལ་བསྔགས་བརྗོད་དང་གོང་དུ་
སྤེལ་བ་དང་ཉེས་སྐྱོན་འདོར་བའི་རིག་པའི་ལས་ཀ་འདི་ནི་རྩོམ་རིག་གི་ལས་
དོན་གོང་དུ་སྤེལ་བར་དོན་སྙིང་བསམ་གྱིས་མི་ཁྱབ་པར་མཆིས། དེ་ཡང་རང་
རེའི་གཞུང་མེ་ལོང་མའི་སྐྱོན་སེལ་གྱི་ལེའུ་ཡི་དགོངས་དོན་ལ་གོ་བ་རྒྱ་ཆེར་སྐྱེད་
ན་མཐའ་དཔྱོད་ཀྱི་དོན་དང་ཉེ་བར་འོང་སྙམ་སྟེ། མེ་ལོང་མའི་སྐྱོན་སེལ་ནི་
རྩོམ་པ་པོའི་རྩོམ་ལ་སྤྱི་ཚོགས་ཀྱི་ཀློག་མཁན་མང་ཚོགས་ཐུན་མོང་གིས་རྟོག་
དཔྱོད་ཞིབ་འཇུག་དང་གདེང་འཇོག་མཐའ་དཔྱོད་བྱེད་ཐབས་སྟོན་པའི་གཞུང་
ཞིག་ཡིན་པའི་ཕྱིར། གཞུང་གཉིས་ཀྱི་དགོངས་དོན་ཕལ་ཆེར་ཕྱོགས་མཐུན་
ཡིན་ལ་སྤེལ་སྟངས་ཀྱི་རྒྱུ་ཚད་དང་ཐབས་ཤེས་ཀྱི་རིག་པའི་སྟོབས་སོགས་ཀྱི་ཁྱད་
པར་ཤིན་ཏུ་ཆེ། དེ་ལ་ང་ཚོས་དཔྱད་ན་མེ་ལོང་མའི་སྐྱོན་སེལ་གྱི་ལེའུ་དེའི་
དོན་རྩོམ་རིག་ལས་དོན་གྱི་ལག་ལེན་དངོས་ལ་སྦྱར་ནས་འཛིན་སྐྱོང་སྤེལ་གསུམ་
དང་སྒོས་སུ་གསར་སྐྲུན་གྱི་སྒོ་ནས་དར་རྒྱས་སུ་གཏོང་མ་ཐུབ་པར་དེའི་སྲོལ་
རྒྱུན་གྱི་གྲ་གྲུ་མ་ཆག་མ་ཉམས་པར་ནེ་ཙོའི་ཀློག་གི་ཚུལ་དུ་རང་སོར་ལུས་པར་
གསལ།
རྒྱལ་ཁབ་ཕྱི་ནང་གི་རྩོམ་རིག་ལོ་རྒྱུས་ལ་མཚོན་ན་ཕུལ་དུ་བྱུང་བའི་བསྟན་
བཅོས་གསར་བ་བྱུང་མ་ཐག་ཏུ་མི་རྣམས་ཀྱིས་སྣང་ཆེན་མི་བྱ་བར་ཐ་ན་སྣང་
མེད་ཕྱིར་ཕུད་བཏང་ཞིང༌། རྩོམ་རིག་མཐའ་དཔྱོད་ཀྱིས་ཚུལ་འདི་ལ་ཡ་
དམིགས་ནས་བསྟན་བཅོས་གསར་བ་རྣམས་ལ་ཁྱད་དུ་ ཤུགས་ཆེན་པོས་དྲིལ་
བསྒྲགས་བྱེད་པར་རྒྱབ་སྐྱོར་བྱས་པ་མ་ཟད། རྩོམ་པ་པོ་དེ་དག་འཚར་ལོངས་
བྱུང་བར་སྐྱེད་སྲིང་གི་སྐྱེལ་མ་བྱེད་དོ། ། དཔེར་ན་དུས་རབས་བཅུ་དགུ་བའི་
སྐབས་ཀྱི་ཨུ་རུ་སུའི་རྩོམ་རིག་པ་གོ་ཀོ་ལེའུ་ཡི་སྒྲུང་འབྲིང་ཕྱོགས་བསྒྲིགས་《 མེར་
གོ་རཱ་དཱ་》དང་《འབོལ་རྩོམ་ཕྱོགས་བསྒྲིགས་》གཉིས་དཔེ་སྐྲུན་བྱས་མ་ཐག་ཏུ་
ལོག་སྤྱོད་ཀྱི་རིག་གནས་པ་ཁག་ཅིག་གིས་ཁ་རུབ་རྡོ་རུབ་ཀྱིས་དགག་པ་བརྒྱབ་
ཅིང་རང་བྱུང་སྨྲ་བའི་རྩོམ་རིག་ལོ་ཞེས་ཟུར་ཟ་དང་འཕྱ་སྨོད་བྱས་ལ། དེ་
ལྟར་བྱེད་པའི་རྒྱུ་མཚན་ནི་ཁོང་གི་བསྟན་བཅོས་དེ་དག་གིས་ཨུ་རུ་སུའི་ཞིང་
529



བྲན་ལམ་ལུགས་ཀྱི་ལོག་སྤྱོད་རང་བཞིན་གྱི་ངན་མཚང་གདུག་སྤྱོད་དམར་རྗེན་
དུ་བཏང་བས་ཁོ་ཚོའི་སྙིང་རྩར་ཕོག་པའི་ཕྱིར་ཡིན་པར་གསལ༔ ཕུལ་དུ་བྱུང་
བའི་རྩོམ་རིག་མཐའ་དཔྱོད་པ་པེ་ལིན་སུ་ཅིས་གནས་ཚུལ་འདི་ལ་དམིགས་ནས་
དཔའ་བོ་གཡུལ་ངོར་ཞུགས་ པ་ལྟར་《གོ་ ཀོ་ལེའུ་ ཡི་ （ འབོལ་རྩོམ་ཕྱོགས་་་་་་
བསྒྲིགས་》དང་《མེར་གོ་རཱ་དཱ་》》ཞེས་པའི་དཔྱད་རྩོམ་འགའ་བྲིས་ཏེ་ཕུལ་བྱུང་
གི་རྩོམ་པ་པོ་གོ་ཀོ་ལེའུ་གང་ཉིད་ཀྱི་གསར་རྩོམ་གྱི་བསམ་བློ་དང་སྒྱུ་རྩལ་གྱི་གྲུབ་
འབྲས་དང་རིན་ཐང་ལ་གདེང་འཇོག་བླ་ན་མཐོ་བར་མཛད་དེ་ལོག་སྤྱོད་ཀྱི་རིག་
གནས་པ་འགའི་གཏམ་འཆལ་ལ་དགག་པ་ཁ་ཚ་བ་བརྒྱབ་སྟེ། ཕུལ་བྱུང་གི་
རྩོམ་པ་པོ་འདི་ལ་སྲུང་སྐྱོབ་ཀྱི་སྐྱེལ་མ་བྱས་ཏེ་ཨུ་རུ་སུའི་རྒྱལ་ཁབ་ཀྱི་དངོས་ཡོད་
རིང་ལུགས་ཀྱི་རྩོམ་རིག་ཀྱང་གོང་དུ་འཕེལ་བར་སྐུལ་སྐྱོང་མཛད། དེ་ཡང་
རང་རེའི་རྒྱལ་ཁབ་ལ་མཚོན་ན་དེ་བཞིན་དུ་རིག་གནས་གསར་བཅོས་ཀྱི་མཁས་
མཆོག་དམ་པ་ལུའུ་ཞུན་གྱིས་ཀྱང་གསར་དུ་བྱུང་བའི་ གསར་བརྗེའི་རྩོམ་རིག་
ལས་དོན་ལ་སྤྲོ་སེམས་ཀྱིས་སྐྱེད་སྲིང་བྱས་པ་སྨོས་མ་དགོས་ཏེ། ཁོང་སྐུ་དངོས་
ཀྱིས་གསར་བརྗེའི་རྩོམ་པ་པོ་ན་གཞོན་རྣམས་ཀྱི་བསྟན་བཅོས་ལ་ཐུགས་སྐྱོང་
མཛད་པ་དཔེར་ན་ཞོ་ཅིན་གྱིས་བརྩམས་པའི་《 ཟླ་བརྒྱད་པ་འི་གྲོང་གསེབ་》ཅེས་
པ་དང་ཞོ་ཤུན་གྱི་《 ཤི་གསོན་གྱི་གཡུལ་ངོ་》ཞེས་པ་དང་། ཡུན་ཧྲུའི་《བྱིས་
པའི་མཆོད་རྟེན་》ཞེས་པ། རོའུ་ཧྲིའི་《 ཟླ་གཉིས་པ་》ཞེས་པའི་གསར་རྩོམ་
མང་པོར་སྐུ་དངོས་ཀྱི་གླེང་གཞི་དང་དཔྱད་རྩོམ་བརྩམས་ཏེ་སྐྱེད་ཚལ་གྱི་མ་མ་
ལྟར་རྩོམ་རིག་གི་རྩི་ཤིང་གསར་བའི་མྱུ་གུ་ལ་ཐུགས་ཆབ་ཀྱི་བདུད་རྩིས་རྣམ་
པར་སྐྱོང་བ་དང་གསར་བརྗེའི་རྩོམ་རིག་ལས་དོན་གྱི་དར་རྒྱས་གོང་འཕེལ་ལ་
ཉམས་མེད་ཀྱི་མཛད་རྗེས་བཞག་པ་ལྟ་བུའོ། ། གལ་སྲིད་ རྩོམ་རིག་མཐའ་
དཔྱོད་ཀྱི་ ལས་ ཀ་མ་བྱས་ན་ ཕུལ་ དུ་བྱུང་བའི་ རྩོམ་ པ་ པོ་ དང་ བསྟན་ བཅོས་
རྣམས་ཀྱང་གླེགས་བམ་གྱི་ཤོག་ཕུང་དུ་ལུས་པ་ལས་ཀློག་མཁན་གྱི་མཐོང་ཐོས་སུ་
མངོན་པར་གསོན་པའི་སྐལ་བ་ཧ་ཅང་ཕྲ་བར་འགྱུར། དེར་བརྟེན་ཨུ་རུ་སུའི་
རྩོམ་པ་པོ་སྙན་གྲགས་པ་ཆིས་ཁོ་ཧྥུ་ཡིས་མཐའ་དཔྱོད་པ་ཧ་ཅང་ཉུང་དྲགས་
53)



པས་རྩོམ་པ་པོའི་ཚེ་སྲོག་དང་སྒྱུ་རྩལ་བསྟན་བཅོས་གང་མང་མང་ཞིག་ང་ཚོའི་
མིག་མདུན་ནས་ཉམས་འགྲོ་ཞེས་པ་དང༌། ང་ཚོའི་དུས་རབས་འདིར་མཐའ་
དཔྱོད་པ་ལེགས་པོ་མ་བྱུང་བས་ཤེས་རིག་ལ་ཕན་པའི་བརྗོད་བྱ་མང་བོ་དང་
མཆོག་ཏུ་མཛེས་པའི་སྒྱུ་རྩལ་བསྟན་བཅོས་གང་མང་ཞིག་རང་སོར་ཉམས་སུ་
བཅུག་སོང་། (2)ཞེས་རྩོམ་རིག་མཐའ་དཔྱོད་ཀྱི་ལས་ཀ་དེ་རྩོམ་པ་པོ་དང་བསྟན་
བཅོས་ལ་ཧ་ཅང་གལ་ཆེ་བའི་དོན་སྙིང་ཡོད་དགོས་ཞེས་ནན་གྱིས་གདམས།
ལོག་སྤྱོད་ཀྱི་བསྟན་བཅོས་སམ་ནོར་འཁྲུལ་གྱི་ཕྱོགས་སུ་ལྷུང་བའི་བསྟན་
བཅོས་ལ་རྩོམ་རིག་མཐའ་དཔྱོད་ཀྱིས་དེ་མ་ཐག་ངེས་པར་དམར་རྗེན་དུ་བཏང་
ནས་སྐྱོན་བརྗོད་བྱེད་རྒྱུ་ཧ་ཅང་གལ་ཆེ། ལུའུ་ཞུན་ནི་འདིའི་ཕྱོགས་ཀྱི་མིག་
དཔེ་ཞིག་སྟེ། ཁོང་དང་དེང་རབས་མཐའ་དཔྱོད་སྨྲ་བ་དང༌། ཟླ་གསར་པ་
དང་། རང་མོས་པ། མི་རིགས་རིང་ལུགས་ཀྱི་རྩོམ་རིག་སྨྲ་བ་སོགས་ཀྱི་རྩོམ་
རིག་སྒྱུ་རྩལ་གྱི་གྲུབ་མཐའ་སོ་སོའི་འཐབ་རྩོད་ཀྱི་ཁྲོད་ནས་ལོག་སྤྱོད་དང་རུལ་
སུངས་ རང་བཞིན་གྱི་རྩོམ་རིག་བསྟན་བཅོས་ལ་དགག་ པ་ གཏིང་ཟབ་ཅིང་་
ཤུགས་དྲག་ཏུ་བརྒྱབ་པ་དང་། ལུའུ་ཞུན་གྱིས་རྣམ་དཔྱོད་རིག་པའི་དཔལ་
འབར་ཞིང་ཚན་རིག་གི་ཁུངས་བཙུན་པའི་རྩོམ་རིག་མཐའ་དཔྱོད་ཀྱི་དཔྱད་
རྩོམ་མང་པོས་ནོར་འཁྲུལ་དང་ལོག་སྤྱོད་ཀྱི་རྩོམ་རིག་སྒྱུ་རྩལ་གྱི་བསྟན་བཅོས་ཡ་
མ་ཟུང་ལ་རྒོལ་ལན་གྱི་མཐའ་དཔྱོད་ཚ་ནན་དུ་བཏང་སྟེ་རྩོམ་རིག་ལས་དོན་མུ་
མཐུད་དུ་གོང་འཕེལ་བཏང་ཡོད།
ད་ལྟ་རྒྱ་ཆེའི་རྩོམ་རིག་སྒྱུ་རྩལ་གྱི་ལས་ཀ་པ་རྣམས་ཀྱིས་སྤྱི་ཚོགས་རིང་
ལུགས་དེང་ རབས་ ཅན་གྱི་འཛུགས་སྐྲུན་ལས་དོན་རླབས་པོ་ཆེར་དཀའ་ངལ་
ཁྱད་བསད་ཀྱིས་འབད་བརྩོན་བྱས་ནས་ཕུལ་དུ་བྱུང་བའི་གསར་རྩོམ་མང་པོ་
ཆར་ཤུལ་གྱི་ཤ་མོ་བརྡོལ་བ་ལྟར་འབྱུང་བཞིན་ཡོད། རྩོམ་རིག་གི་སྐྱེད་མོས་
ཚལ་འདིར་དེ་རིང་གི་དར་རྒྱས་ཕུན་ཚོགས་འདི་འདྲ་སྔོན་བྱུང་མ་མྱོང་བ་ཞིག་
ཡིན། འོན་ཏེ་སྤྱི་ཚོགས་ རིང་ལུགས་ཀྱི་ དུས་རབས་གསར་བའི་སྐབས་ ཀྱི་
བསྟན་བཅོས་ཚང་མ་རྩི་ཤིང་མེ་ཏོག་ཁོ་ནར་མ་ངེས་པས། རྩོམ་རིག་མཐའ་
531



དཔྱོད་ཀྱི་ཐབས་ལ་བརྟེན་ནས་ཕུལ་བྱུང་གི་བསྟན་བཅོས་གསར་བར་སྐྱེད་སྲིང་
གི་སྐྱེལ་མ་ཡང་དག་བྱས་ཏེ་རྩོམ་རིག་ལས་དོན་གོང་དུ་སྤེལ་བར་རམ་འདེགས་
བྱེད་དགོས་ལ། དུས་མཚུངས་ནོར་འཁྲུལ་དང་ཡང་མ་དག་པའི་ཉེས་སྐྱོན་དུ་
མས་རེག་པའི་བསྟན་བཅོས་ཀྱི་གཉེན་པོར་དགོས་ངེས་ཀྱི་སྐྱོན་བརྗོད་ཡང་དག་
པར་བྱས་ན་རྩོམ་རིག་ལས་དོན་གྱི་འཕེལ་རྒྱས་དྲང་ཕྱོགས་སུ་ཁྲིད་པར་ཕན་པ་
ཤིན་ཏུ་ཆེའོ། ། ལོ་རྒྱུས་ཀྱི་བསླབ་བྱ་དང་ཉམས་མྱོང་མེ་ལོང་དུ་བརྟེན་ནས་
བསྟན་བཅོས་ཀྱི་ནག་ནོག་གི་དྲི་མའི་སྐྱོན་བརྗོད་པར་གཟབ་ནན་གྱི་སྤྱོད་ཚུལ་
བཟུང་སྟེ་དངོས་ཐོག་བདེན་འཚོལ་གྱིས་དབྱེ་འབྱེད་བྱས་ནས་སྒྱུ་རྩལ་གྱི་གནད་
དོན་དང་བསམ་བློའི་གནད་དོན་དང་ཆབ་སྲིད་ཀྱི་གནད་དོན་བཅས་ཀྱི་དབྱེ་བ་
གཟབ་ནན་གྱིས་འབྱེད་དགོས་པ་དང༌། སྐྱོན་བརྗོད་ཀྱི་བསམ་པའི་ཀུན་སློང་
གཞན་ཕན་རྣམ་དག་གི་སྒོ་ནས་གནས་ལུགས་གོ་བསྐོན་གྱིས་ཁས་འཆེ་ཡོང་བར་
གཟབ་ནན་བྱེད་དགོས་པ་ཧ་ཅང་གལ་ཆེའོ། །
གསུམ། གསར་རྩོམ་ལ་སློབ་སྟོན་བྱེད་པ།
རྩོམ་རིག་མཐའ་དཔྱོད་ཀྱིས་རྩོམ་པ་པོ་དང་བསྟན་བཅོས་བྱེ་བྲག་པར་
རྟོག་དཔྱོད་ཞིབ་འཇུག་དང་གདེང་འཇོག་བྱེད་པ་ཙམ་གྱི་གནས་སུ་ལུས་མི་རུང་
སྟེ། རྩོམ་རིག་གསར་རྩོམ་གྱི་ཉམས་མྱོང་ཕྱོགས་སྡོམ་དང་སྒྱུ་རྩལ་གྱི་ཆོས་ཉིད་
འཚོལ་ཞིབ་དང་གསལ་བཤད་བཅས་ཀྱིས་རྩོམ་རིག་ལས་དོན་གོང་དུ་སྤེལ་བར་
སློབ་སྟོན་དང་སྐུལ་སློང་གི་ནུས་པ་འདོན་དགོས། མཐའ་དཔྱོད་ཀྱི་ལམ་ནས་
རྩོམ་རིག་བསྟན་བཅོས་ཀྱི་སྐྱོན་ཡོན་ལེགས་ཉེས་རྣམ་པར་འབྱེད་པ་དང་གདེང་
འཇོག་ཡང་དག་བྱས་ནས་རྩོམ་པ་པོའི་གསར་རྩོམ་ལ་ཕན་པའི་རིག་ལམ་གསར་
འབྱེད་ དང་ གཞོགས་ འདེགས་ རོགས་ སྐྱོར་ བྱེད་ དགོས། གོར་ ཅི་ ཡིས།
མཐའ་དཔྱོད་ཀྱིས་གསར་རྩོམ་ལ་ཅི་ལྟར་འཇུག་པའི་ཐབས་ཤེས་ཀྱི་སློབ་སྟོན་
532



ངེས་པར་དུ་བྱེད་དགོས་ཞེས་གསུངས་པ་དང་། རྩོམ་པ་པོ་རྣམས་ཀྱིས་རྩོམ་
རིག་ མཐའ་ དཔྱོད་ པའི་ མདུན་ ནས་ རང་ ཕན་ གྱི་ བསླབ་ བྱ་ ལེན་ པ་ དང༌།
གནའ་བོའི་རོ་མ་རྒྱལ་ཁབ་ཀྱི་རྩོམ་རིག་སྒྱུ་རྩལ་གྱི་བསམ་བློ་བ་ཧོ་རཱ་སིས་རལ་གྲི་
དང་རྡར་ལ་དཔེ་བཞག་སྟེ་རྩོམ་རིག་གསར་རྩོམ་དང་མཐའ་དཔྱོད་ཀྱི་འབྲེལ་བ་
བཤད་ལ། ཁོང་གི་དགོངས་པར། རལ་གྲི་མེད་ན་རྡར་གྱི་དགོས་པ་མེད་པ།
རལ་གྲི་ཡོད་ན་རྡར་ཡང་ངེས་པར་དུ་དགོས་ཏེ། རལ་གྲི་མེད་པའི་རྡར་ཞིག་
དགོས་པ་མེད་དོ། ། རྣོ་ལྕགས་ཀྱི་རལ་གྲི་ལ་རྣོན་དབལ་གྱི་ངར་ལྟུད་འདོད་ན་
རྡར་ནུས་ལ་བརྟེན་དགོས་པར་བསྟན། ཚད་ལྡན་གྱི་རྩོམ་རིག་མཐའ་དཔྱོད་
ཀྱིས་རྩོམ་རིག་གསར་རྩོམ་གྱི་ལག་ལེན་ལ་གཞུང་ལུགས་དང་བསམ་བློའི་སྟེང་
ནས་སློབ་སྟོན་གྱི་ནུས་པ་ཡང་དག་འདོན་ཞིང་དུས་རབས་ཤིག་གི་རྩོམ་གཤིས་ཀྱི་
དར་ལུགས་ལ་གསར་བརྗེའི་རང་བཞིན་གྱི་རྩོམ་གཤིས་གསར་བའི་སྲོལ་བཏོད་
པར་གཞུང་ལུགས་ཀྱི་ལམ་སྟོན་བྱེད་དགོས།
རྩོམ་རིག་མཐའ་དཔྱོད་ཀྱིས་གསར་རྩོམ་གྱི་ལག་ལེན་དངོས་ཀྱི་ཉམས་
མྱོང་ཕྱོགས་སྡོམ་བྱས་ནས་དེར་ རིགས་པའི་གཞུང་ལུགས་ཀྱི་སྟེང་ནས་རྟོག་་་
དཔྱོད་དང་འཚོལ་ཞིབ་གཏིང་ཟབ་ཏུ་སྤེལ་ཏེ་གཞུང་ལུགས་ལ་ཁ་སྣོན་བྱེད་ཐུབ་
དགོས། དེ་ཡང་པེ་ལིན་སི་ཅིས། རྩོམ་རིག་མཐའ་དཔྱོད་ཀྱིས་ཚན་རིག་
དང་མཐུན་པའི་སྒྲུབ་བྱེད་ཀྱི་རིགས་པའི་ཁུངས་ལུང་གསར་བ་དང་དཔྱད་གཞི་
གསར་བ་མུ་མཐུད་དུ་འཚོལ་ཞིབ་སྡུད་ལེན་གྱི་རྒྱུན་བསྐྱངས་ཏེ་ལག་ལེན་དངོས་
ནས་མཛེས་རྩལ་གྱི་རྟོགས་པ་གསར་དུ་རྙེད་ཐུབ་པར་བྱེད་དོ། ། ཞེས་གསུངས་
པ་ལྟ་བུའོ། ། རྩོམ་རིག་མཐའ་དཔྱོད་ཀྱིས་རྩོམ་རིག་གསར་རྩོམ་དང་རྩོམ་རིག་
གི་ལས་ཀའི་ཁྲོད་དུ་བྱུང་བའི་དངོས་ཡོད་གྱི་གནད་དོན་ལ་དུས་ཐོག་ཏུ་གཞུང་
ལུགས་ཀྱི་སྟེང་ནས་གསལ་བཤད་དང་མཐའ་དཔྱོད་གདེང་འཇོག་དང་དབྱེ་
འབྱེད་བཅས་ཚན་རིག་དང་མཐུན་པར་བྱེད་དགོས་པ་ནི་མཐའ་དཔྱོད་ཀྱི་་
སྐབས་སུ་བབ་པའི་ལོ་རྒྱུས་ཀྱི་འོས་འགན་དང་བགོས་སྐལ་ཡིན་ནོ། །
533



བཞི། དགག་འཇོག་གི་རྩོད་པ་སྤེལ་དགོས།
གྲལ་རིམ་སྤྱི་ཚོགས་ཀྱི་རྩོམ་རིག་སྒྱུ་རྩལ་ལ་གྲལ་རིམ་གྱི་རང་བཞིན་མངའ་
སྟེ། དེའང་གྲལ་རིམ་ངེས་ཅན་གྱི་འདུ་ཤེས་འཛིན་སྟངས་དང་ལྟ་བ་དང་ཁེ་
ཕན་སོགས་ཀྱི་དབང་དུ་འགྲོ་ངེས། སྔོན་ཐོན་དང་གསར་བརྗེའི་རང་བཞིན་
གྱི་རྩོམ་རིག་གི་བྱུང་འཕེལ་ནི་གེགས་མེད་བདེ་བླག་ཏུ་བྱུང་བ་ཞིག་གཏན་ནས་
མ་ཡིན་པར། དེ་ནི་ནོར་འཁྲུལ་དང་ལོག་སྤྱོད་རང་བཞིན་གྱི་རྩོམ་རིག་གི་
ཕྱོགས་ལྷུང་དང་བསམ་བློ་ཕན་ཚུན་འཐབ་རྩོད་དང་དགག་སྒྲུབ་ཀྱི་ཁྲོད་ནས་
འཕེལ་ཞིང་རྒྱས་པ་དང་བགྲོད་ལམ་གསར་བ་གསར་བཏོད་བྱས་པ་ཞིག་ཡིན།
རྩོམ་རིག་མཐའ་དཔྱོད་ནི་རྩོམ་རིག་ཐད་ཀྱི་རྩོད་གླེང་དང་འཐབ་རྩོད་སྤེལ་བའི་
མཚོན་ཆ་ཞིག་ཡིན་ཏེ། དཔེར་ན་ཨུ་རུ་སུའི་རྒྱལ་ཁབ་ཏུ་དུས་རབས་འདིའི་
བགྲང་བྱ་ཉི་ཤུ་བ་དང་སུམ་ཅུ་བའི་ནང་ལ་རྩོམ་རིག་སྒྱུ་རྩལ་ལས་རིགས་སྟེང་དུ་
མཐའ་དཔྱོད་ཀྱི་མཚོན་ཆ་བཟུང་ཞིང་། འབྱོར་མེད་གྲལ་རིམ་གྱི་རིག་གནས་
གླུ་བ་རྣམས་ཀྱིས་ལཱ་ ཕུ་པ་སོགས་མར་ཁེ་སིའི་རིང་ལུགས་ལས་ལོག་པའི་རྩོམ་
རིག་སྒྱུ་རྩལ་གྱི་བསམ་རྒྱུན་དང་། དེ་མིན་སྒྱུ་རྩལ་གྱི་གྲུབ་མཐའ་ཁག་ལ་རྩ་
བའི་སྟེང་ནས་འཐབ་རྩོད་ཡང་ཡང་བྱས་ཏེ་ལར་སྤྱི་ཚོགས་རིང་ལུགས་ཀྱི་རྩོམ་
རིག་གསར་བ་གོང་འཕེལ་དུ་བཏང་བ་ལྟ་བུ་དང་། རང་རྒྱལ་ལ་མཚོན་ནའང་
ལྔ་བཞིའི་ལས་འགུལ་ནས་བཟུང་ རྩོམ་རིག་ གསར་པའི་ལས་འགུལ་གྱི་གོམ་་་
སྟབས་རིམ་བཞིན་མདུན་དུ་སྒྱུར་བ་དང་དེས་ཀྱང་མཐའ་དཔྱོད་ཀྱི་མཚོན་ཆ་ལ་
བརྟེན་ནས་འཐབ་རྩོད་ཀྱིས་འགོག་ སྒོ་ རེ་ རེ་ གཏོར་ ཏེ་ཀྲུང་གོའི་རིག་ གནས་་
གསར་བའི་སྲོལ་ཕྱེས་པ་མ་ཟད། ཀྲུང་གོའི་མི་དམངས་ཀྱིས་བཙན་རྒྱལ་རིང་
ལུགས་དང་བཀས་བཀོད་རྒྱུད་འཛིན་རིང་ལུགས་ལ་ངོ་རྒོལ་བྱེད་པའི་ཆབ་སྲིད་
ཀྱི་འཐབ་རྩོད་ལ་རམ་འདེགས་རྒྱབ་སྐྱོར་བྱས་ཡོད། རྩོམ་རིག་མཐའ་དཔྱོད་
34



ཀྱིས་དུས་དང་རྣམ་པ་ཀུན་ཏུ་མཐའ་དཔྱོད་ཀྱི་མཚོན་ཆ་མ་དོར་བར་འཐབ་རྩོད་
ཀྱི་ལས་འགན་ཡང་དག་པར་ཐོགས་ཏེ་རྩོམ་རིག་གི་བསམ་རྒྱུན་གསར་བ་དང་
ལྷུང་ཕྱོགས་སྣ་ཚོགས་ལ་མཁས་བརྒྱ་འགྲན་གླེང་གིས་མཐའ་དཔྱོད་སྐྱོན་བརྗོད་
དམ་དགག་སྒྲུབ་ཀྱི་སྒོ་ནས་འཐབ་རྩོད་མུ་མཐུད་དུ་སྤེལ་ཏེ་སྤྱི་ཚོགས་རིང་ལུགས་
ཀྱི་རྩོམ་རིག་ལས་དོན་ཡང་དག་པའི་བགྲོད་ལམ་དུ་སྐྱོད་ཅིང་འཕེལ་བར་སྒོ་ཀུན་
ནས་སྐྱེལ་མ་བྱེད་དགོས་སོ། །
ལེའུ་གཉིས་པ། རྩོམ་རིག་མཐའ་དཔྱོད་
ཀྱི་ཚད་གཞི་བཤད་པ།
དང་པོ།
རྩོམ་རིག་མཐའ་དཔྱོད་ཀྱི་ཚད་གཞིའི་དུས་རབས་
དང་གྲལ་རིམ་རང་བཞིན་བཤད་པ།
རྩོམ་རིག་མཐའ་དཔྱོད་ཀྱི་གཞལ་བྱའི་ཡུལ་ལ་འཇལ་བྱེད་ཀྱི་ཚད་གཞི་
ངེས་ཅན་ཞིག་དགོས་ཏེ་རྩོམ་པ་པོ་དང་བསྟན་བཅོས་ལ་དབྱེ་ཞིབ་དང་གདེང་
འཇོག་བྱེད་པར་གཞི་འཛིན་སའི་ཚད་ཐིག་ཅིག་དགོས་ཏེ། གལ་སྲིད་ཚད་
གཞི་མེད་ན་རྩི་ཤིང་མེ་ཏོག་དང་རྩྭ་ལྡུམ་གྱི་དབྱེ་བ་འབྱེད་མི་ནུས་ཤིང་ལེགས་
ཉེས་དང་བླང་དོར་གྱི་དབྱེ་བ་འབྱེད་དཀའ་བར་འགྱུར། རྩོམ་རིག་སྒྱུ་རྩལ་གྱི་
མཐའ་དཔྱོད་ལོ་རྒྱུས་ལ་མཚོན་ན་ཚད་གཞི་མེད་མི་རུང་སྟེ་ཚད་གཞིའང་སྣ་
ཚོགས་མཆིས་ཏེ། ལ་ལས་མཛེས་རྩལ་གྱི་རང་བཞིན་ཚད་གཞིར་འཛིན་པ་
དང་། ལ་ལས་བདེན་དངོས་ཀྱི་རང་བཞིན་ཚད་གཞིར་འཛིན་པ། ལ་ལས་
སྔོན་ཐོན་གྱི་རང་བཞིན་ཚད་གཞིར་འཛིན་པ། སྤྱིར་ཚད་གཞི་མེད་ པའི་་
མཐའ་དཔྱོད་ཞིག་གཏན་ནས་འབྱུང་མི་སྲིད་ལ། ཧྥ་རན་སེའི་ཏེའུ་དོ་རོ་ཡིས།
གལ་སྲིད་རང་ཉིད་ཚད་གཞིར་འཛིན་པའམ་གཟུ་བོར་བྱས་ན་ང་ཚོའི་རྩོད་གླེང་
5.35



དེའི་མཇུག་གྲོལ་མི་ཐུབ་སྟེ། དེ་ཡང་མི་རེ་ལ་ཚད་མ་རེ་མངའ་ཞིང༌། མི་
གཅིག་ལ་མཚོན་ནའང་རང་གི་ཚེ་སྟོད་སྨད་ཀྱི་སྐབས་རེ་ལ་ཚད་མ་རེ་མཆིས་
པས་ང་ཚོས་ཐུན་མོང་སྤྱི་མཐུན་ལ་དབང་བའི་འཇལ་བྱེད་ཀྱི་ཚད་གཞི་ཞིག་ངེས་
པར་བཙལ་དགོས་སོ། །(3་ཞེས་བསྟན་པ་ལྟ་བུའོ། །
རྩོམ་རིག་མཐའ་དཔྱོད་ཀྱི་ཚད་གཞི་ནི་ལོ་རྒྱུས་ལས་གྲུབ་པ་ཞིག་ཡིན་པས་
དེ་ལ་དུས་རབས་ཀྱི་རང་བཞིན་ངེས་ཅན་ཞིག་ལྡན། ལ་ལས་རྩོམ་རིག་གི་ཚད་
གཞི་ནི་དུས་རབས་ནས་དུས་རབས་སུ་རྟག་བརྟན་འགྱུར་མེད་པའི་རྩ་དོན་དུ་
བསྟོད་འདོད་ལ་དེ་ནི་ཕྱི་དངོས་པོའི་ཆོས་ཉིད་དང་འགལ་བ་འབྱུང་མི་སྲིད་པ་
ཞིག་ཡིན། དུས་རབས་སོ་སོའི་རྩོམ་རིག་མཐའ་དཔྱོད་ཀྱི་ཚད་གཞི་ལ་དུས་
སྐབས་དང་ལོ་རྒྱུས་གནས་ཚུལ་ལམ་ཆ་རྐྱེན་གྱི་དབང་དུ་འགྲོ་ངེས་པས། དུས་
རབས་ དེའི་ གོམས་ གཤིས་ དང༌ ལུགས་ སྲོལ་ དང་ སྤྱི་ ཚོགས་ ཀྱི་ བསམ་ རྒྱུན།
རྩོམ་རིག་སྒྱུ་རྩལ་གྱི་ལྟ་བ་དང་མཛེས་རྟོག་གི་མོས་ པ་ སོགས་ནས་རྩོམ་རིག་་
མཐའ་དཔྱོད་ ཀྱི་ ཚད་ གཞི་ གྲུབ་ པར་ ཤུགས་ རྐྱེན་ངེས་ ཅན་ ཞིག་ ཐེབས་ ཡོད།
སྤྱི་ཚོགས་ཀྱི་ཡར་རྒྱས་གོང་འཕེལ་ལ་བསྟུན་ནས་རྩོམ་རིག་ཀྱང་གོང་འཕེལ་དུ་
འགྲོ་བར་བརྟེན་རྩོམ་རིག་མཐའ་དཔྱོད་ཀྱི་ཚད་གཞིའང་དེ་བཞིན་དུ་ཉིན་རེ་
བཞིན་ཇེ་ལེགས་སུ་འགྲོ་བཞིན་ཡོད།
གྲལ་རིམ་སྤྱི་ཚོགས་སུ་རྩོམ་རིག་མཐའ་དཔྱོད་ཀྱི་ཚད་གཞི་ལའང་ གྲལ་
རིམ་ངེས་ཅན་ཞིག་གི་རང་བཞིན་ལྡན། དེ་ནི་གྲལ་རིམ་སོ་སོའི་སྤྱི་ཚོགས་ཀྱི་
གོ་གནས་དང་གྲལ་རིམ་གྱི་ཁེ་ཕན་རྣམས་རྩོམ་རིག་སྒྱུ་རྩལ་གྱི་བསམ་བློ་དང་།
སྒྱུ་རྩལ་མོས་ཕྱོགས་སོགས་སུ་གཅིག་མཐུན་དུ་མངོན་ཞིང་། རྩོམ་རིག་བསྟན་
བཅོས་ལ་མཐའ་དཔྱོད་གདེང་འཇོག་བྱེད་ པའི་ མཐའ་དཔྱོད་ཀྱི་ཚད་གཞི་་་་
ལའང་གྲལ་རིམ་སོ་སོའི་འདུ་ཤེས་དང་མཛེས་རྟོག་གི་ལྟ་བ་སོགས་ཀྱི་ཤུགས་རྐྱེན་
ཟབ་མོ་ཐེབས་ངེས་སོ། །དཔེར་ན་ཡོ་རོབ་གླིང་གི་བཀས་བཀོད་རྒྱུད་འཛིན་སྤྱི་
ཚོགས་སྐབས་ཀྱི་(དུས་རབས་བར་མ་》རྩོམ་རིག་གིས་ཆོས་ལུགས་དང་ལྷ་ཆོས་དྲིལ་
བསྒྲགས་བྱེད་པ་ཚད་གཞིར་འཛིན་པ་དང༌། རྩོམ་རིག་རིག་གནས་སྒྱུ་རྩལ་ཕྱི་
536



དར་གྱི་སྐབས་སུ་གསར་དུ་དར་བའི་འབྱོར་ལྡན་གྲལ་རིམ་གྱིས་བཀས་བཀོད་
རྒྱུད་འཛིན་གྱི་ལྷ་ཆོས་ལ་ངོ་རྒོལ་བྱས་ཏེ་སྤྱི་ཚོགས་རིག་གནས་རིང་ལུགས་ཀྱི་
རྩོམ་རིག་དྲིལ་བསྒྲགས་བྱེད་པ་བླ་ན་མཐོ་བའི་སྙིང་པོར་འཛིན་པ་དང༌། དུས་
རབས་བཅུ་བདུན་པའི་སྐབས་ཀྱི་ཧྥ་རན་སིའི་གནའ་དཔེ་རིང་ལུགས་པའི་རྩོམ་
རིག་གིས་བཀས་བཀོད་རྒྱུད་འཛིན་གྱི་གོང་མའི་སྲིད་དབང་སྒེར་གཅོད་ལམ་
ལུགས་སྲུང་སྐྱོབ་བྱེད་པའི་སྟེང་ནས་རྗེས་དཔག་ཤེས་རྟོགས་ཀྱི་དར་ཆ་མཐོན་
པོར་བསྒྲེངས་པ་ལྟ་བུའོ། ། རང་རེའི་རྒྱལ་ཁབ་ཀྱི་ནང་ལོགས་ལ་མཚོན་ན་
བཀས་བཀོད་རྒྱུད་འཛིན་གྱི་རྩོམ་རིག་གིས་བློ་དཀར་དང་སྲི་ཞུ། ཀུན་སྤྱོད་
གཙང་དག་དང་། གཞུང་དྲང་བདེན་དོན་བཅས་བླ་ན་མཐོ་བའི་ཚད་གཞིར་
བསྒྲགས་པ་ལྟ་བུ་དང༌། དེ་ཡང་ལྔ་བཞིའི་ལས་འགུལ་ཚུན་ནས་གསར་བརྗེའི་
དམངས་གཙོ་རིང་ལུགས་ཀྱི་རྩོམ་རིག་གིས་ཕྱིའི་བཙན་རྒྱལ་རིང་ལུགས་དང་
ནང་གི་བཀས་བཀོད་རྒྱུད་འཛིན་རིང་ལུགས་ལ་ངོ་རྒོལ་བྱེད་པའི་སྙིང་སྟོབས་
མཚོན་པ་རྩ་བའི་རྩ་དོན་དུ་འཛིན་པ་ལྟ་བུ་དང༌། མདོར་ན་མཐའ་དཔྱོད་ཀྱི་
རྩ་བའི་ཚད་གཞིས་རྩོམ་རིག་སྒྱུ་རྩལ་གྱི་གྲལ་རིམ་ངེས་ཅན་ཞིག་གི་དགོས་འདོད་
དང་ལྟ་བ་གཅིག་བསྡུས་སུ་མཚོན་པར་གསལ།
སྐབས་སོ་སོའི་རྩོམ་རིག་མཐའ་དཔྱོད་ཀྱི་ཚད་གཞི་ལ་དུས་ཀྱི་རང་བཞིན་
ལྡན་ལ། ལོ་རྒྱུས་རྒྱུན་འཛིན་གྱི་རང་བཞིན་དང་དེ་མིན་གྲལ་ རིམ་ གྱི་རང་
བཞིན་ལྡན། མིའི་རིགས་ཀྱི་ཐུན་མོང་གི་རང་བཞིན་ཅིག་ཅར་དུ་ལྡན་པ་ནི་ཕྱི་
རོལ་ ཡུལ་ གྱི་ ཆོས་ ཉིད་ དངོས་ སོ། ། མདོར་ ན་ གྲལ་ རིམ་ དང་། མི་རིགས།
དུས་རབས་གང་གི་དབང་དུ་སོང་རུང་མི་གཤིས་ཀྱི་ཆགས་པ་དང་སྡང་བའི་
སེམས་པའི་རང་བཞིན་ལྡན་ཞིང་མཚོན་པ་མ་ཟད་རྗོད་བྱེད་ཚིག་གི་སྦྱོར་བ་ལས་
ཀྱང་དེའི་ཉམས་མངོན་པར་ཐོན་ལ། དུས་རབས་དང་ གྲལ་རིམ་གང་ལ་་་་
གཏོགས་ཀྱང་མི་རྣམས་ཐུན་མོང་གིས་མགྲིན་གཅིག་དབྱངས་ གཅིག་ ཏུ་དེར་
ཁས་ལེན་བྱེད་ལ། མི་བདེན་བདེན་ཚུལ་གྱི་བཅོས་མ་དང་སྤམ་རྫུ་སྟོན་པ་དང་
རྡོ་ཆག་བཙན་སྒྲིག་བྱེད་པ་ལྟར་ཚིག་རྒྱན་སྣ་ཚོགས་བཙན་སྦྱོར་སོགས་བྱས་པར་
537



དུས་རབས་དང་གྲལ་རིམ་གང་ལ་གཏོགས་ཀྱང་ཐུན་མོང་གིས་དགག་ཅིང་ཁོས་
ལེན་མི་བྱེད་དོ། །
གཉིས་པ། མར་ཁེ་སི་རིང་ལུགས་ཀྱི་རྩོམ་རིག་
མཐའ་དཔྱོད་ཀྱི་ཚད་གཞི་བཤད་པ།
མར་ཁེ་སི་རིང་ལུགས་ཀྱི་རྩོམ་རིག་མཐའ་དཔྱོད་ཀྱི་ཚད་གཞི་ནི་མཛེས་
རྩལ་རིག་པ་དང་ལོ་རྒྱུས་ཀྱི་ལྟ་བ་གཅིག་གྱུར་དུ་སྤེལ་བ་ཞིག་ཡིན། ཨེན་ཀེ་
སིས་དུས་རབས་བཅུ་དགུ་བའི་བགྲང་བྱ་བཞི་བཅུ་བའི་ནང་ལ་གོ་ལེའུ་ཨུན་གྱིས་
བརྩམས་ པའི་《 མི་གཤིས་ཀྱི་ལྟ་བའི་སྟེང་ནས་གོ་ ཏེ་ ལ་ དཔྱད་ པ་》ཞེས་པའི་
དཔྱད་རྩོམ་ལ་མཐའ་དཔྱོད་གནང་སྐབས། ང་ཚོས་ཀུན་སྤྱོད་དང་ གྲུབ་་་་
མཐའི་ཤོག་ཁག་གི་ཕྱོགས་ནས་གོ་ཏེ་ལ་སྐྱོན་བཙུགས་པ་མ་ཡིན་པར་མཛེས་རྩལ་
རིག་ པ་ དང་ ལོ་ རྒྱུས་ ཀྱི་ ལྟ་ བའི་ སྟེང་ནས་ ཁོང་ ལ་ སྐྱོན་ བརྗོད་ བྱེད་ པ་ ཡིན།
ཞེས་བསྟན་པ་དང་། 1859ལོར་ཨེན་ཀོ་སིས་《ཧྥེ་ལཱ་སའི་སྤྲིངས་ཡིག་》ཅེས་
པའི་འཕྲིན་ཡིག་ནང༌། ངས་མཛེས་རྩལ་རིག་པ་དང་ལོ་རྒྱུས་ཀྱི་ལྟ་བ་སྟེ་བླ་ན་
མཐོ་བའི་ཚད་གཞིའི་སྟེང་ནས་ཁྱེད་ཀྱི་བསྟན་བཅོས་ལ་དཔྱད་པ་བཏང་ཡོད་
ཅེས་གསུངས་པ་ལྟར་ཨེན་ཀོ་སིས་བསྟན་པའི་མཛེས་རྩལ་རིག་པའི་ལྟ་བ་དང་ལོ་
རྒྱུས་ཀྱི་ལྟ་བ་གཉིས་གཅིག་གྱུར་དུ་ཡོང་བ་ཞེས་པ་མར་ཁེ་སི་རིང་ལུགས་ཀྱི་རྩོམ་
རིག་སྒྱུ་རྩལ་གྱི་མཐའ་དཔྱོད་རིག་པའི་ཚད་གཞིར་འཛིན། །
མཛེས་རྩལ་རིག་པའི་ལྟ་བ་བྱ་བ་མར་ཁེ་སི་རིང་ལུགས་ཀྱི་མཛེས་རྩལ་རིག་
པའི་ལྟ་བ་གཞིར་བཟུང་སྟེ་བསྟན་བཅོས་ཀྱི་སྒྱུ་རྩལ་གྲུབ་འབྲས་སམ་རིན་ཐང་
དང་ཁྱད་ཆོས་སོགས་ཀྱི་མཛེས་ཡོན་ལ་རྟོག་དཔྱོད་དང་གདེང་འཇོག་བྱེད་པ་ལ་
བྱའོ། ། མར་ཁེ་སི་དང་ཨེན་ཀོ་སི་རྣམ་གཉིས་ཀྱིས་ལཱ་སར་གྱི་《ཧྥུན་རྩེ་ཅིན་
གིན་》ཞེས་པའི་ཟློས་གར་འཁྲབ་གཞུང་ལ་གདེང་འཇོག་བྱེད་ཚེ་མཛེས་རྩལ་
538



རིག་པའི་ལྟ་བ་གཞིར་བཟུང་སྟེ་ལཱ་སར་གྱི་ཟློས་གར་འཁྲབ་གཞུང་ལ་རྩོམ་རིག་
སྒྱུ་རྩལ་གྱི་མཛེས་རྟོག་གི་ཆོས་ཉིད་དང་འགལ་བའི་ཆ་སྟེ་མི་སྣ་སྤྱི་མཚན་རང་
བཞིན་གྱི་འདུ་ཤེས་མཚོན་བྱེད་ཀྱི་འབག་སྐུར་གྱུར་པས། རང་གཤིས་ཉམས་
པའི་ཕྱོགས་ལྷུང་ལ་བཀའ་བཀྱོན་གཟབ་ནན་གནང་བར། ཁྱོད་ཀྱི་སྐྱོན་ཆེན་
པོ་ནི་ཞི་ལཱ་ལྟར་མི་སྣ་དུས་རབས་ཀྱི་བསམ་འདུན་མཚོན་བྱེད་ཀྱི་བྱིས་སྒྲུང་གི་
རྣམ་པར་གྱུར་འདུག་ཅེས་པ་དང་། འཁྲབ་གཞུང་ལ་མི་སྣའི་རང་གཤིས་བྲིས་
པར་དེའི་ཁྱད་ཆོས་ཅི་ཡང་མངོན་གསལ་དུ་ཐོན་མ་ཐུབ་པར་སྣང་ཞེས་བསྟན་པ་
དང་། དེ་མིན་ལཱ་སར་གྱི་གསར་རྩོམ་ཐད་ཀྱི་ནོར་འཁྲུལ་གྱི་ཕྱོགས་ལྟུང་ལ་
ཁྱད་དུ་དམིགས་ནས་ཁྱེད་ཀྱིས་སྒོས་སུ་ཧྲ་ཧྲི་པི་ཡའི་སྒྱུ་རྩལ་གྱི་རྣམ་པར་སྒྱུར་
དགོས་ཞེས་སློབ་སྟོན་གནང་བ་དང་། ང་ཚོས་འདུ་ཤེས་ཀྱི་བསམ་བློའི་དོན་དུ་
དངོས་ཡོད་རིང་ལུགས་བརྗེད་མི་རུང་སྟེ། ཞི་ལཱའི་དོན་དུ་ཧྲ་ཧྲི་པི་ཡའང་
བརྗེད་མི་རུང་ངོ༌། ། ཞེས་བསྟན་པ་ལྟ་བུ། དེ་མིན་འཁྲབ་གཞུང་དེའི་བྱུང་
རིམ་དང་སྒྲིག་གཞི། སྒྲ་གདངས་ཀྱི་སྡེབ་སྦྱོར་སོགས་ལ་ཁོང་རྣམ་གཉིས་ཀྱིས་
མཐའ་དཔྱོད་ཡང་དག་མཛད་དེ་འཁྲབ་གཞུང་དེའི་ལོ་རྒྱུས་ཀྱི་བརྗོད་བྱའི་ནང་
དོན་དང་ཆབ་སྲིད་ཕྱོགས་ལྷུང་དག་ལ་མཛེས་རྩལ་རིག་པ་དང་ལོ་རྒྱུས་ཀྱི་ལྟ་བ་
ཟུང་འབྲེལ་གྱིས་མཐའ་དཔྱོད་བཏང་ཡོད། །
ལོ་རྒྱུས་ཀྱི་ལྟ་བ་ཞེས་པ་ནི་ལོ་རྒྱུས་དངོས་གཙོ་རིང་ལུགས་ཀྱི་ལྟ་བ་ལྟར་
གཟབ་ཅིང་ནན་པས་རྩོམ་རིག་བསྟན་བཅོས་བྱུང་བའི་ལོ་རྒྱུས་དུས་སྐབས་དང་
གནས་ཚུལ་དངོས་དང་འབྲེལ་ བའི་ སྒོ་ནས་རྟོག་དཔྱོད་ཞིབ་འཇུག་བྱས་ཏེ་་་
སྐབས་དེའི་སྤྱི་ཚོགས་ཀྱི་ནང་དོན་དང་རིན་ཐང་གི་ཚུལ་ལ་དགག་སྒྲུབ་ཀྱིས་
མཐའ་དཔྱད་པ་ལ་བྱའོ། ། མར་ཁེ་སི་དང་ཨེན་ཀེ་སི་རྣམ་གཉིས་ཀྱིས་ལཱ་སཱར་
གྱི་《 ཧྲུན · ཅེ་ཅིན་གིན་》ལ་མཐའ་དཔྱོད་བྱེད་པའི་ཚེ། ཁོ་བོས་སྐྱ་དམག་
ཧྲུན ཅེ་ཅིན་གིན་གྱིས་དྲག་པོའི་གྱེན་ལངས་བྱུང་བའི་སྤྱི་ཚོགས་ལོ་རྒྱུས་དང་
གྲལ་རིམ་གྱི་ནང་དོན་དངོས་དང་བྲལ་བ་དང་། ཉམས་རྒུད་གྲལ་རིམ་གྱི་སྐུ་
ཚབ་པ་དེ་དག་འཇར་མན་གྱི་སྐྱེས་ཆེན་དང་ མི་དམངས་ཀྱི་མགོན་སྐྱབས་སུ་
339



མཛེས་པར་བཀོད་པ་ལ་བཀའ་བཀྱོན་ཚབས་ཆེན་གནང་། དུས་མཚུངས་ཧྲུན
• ཅི་ཅིན་གྱིན་དང་གར་སྟེགས་ཀྱི་མི་སྣ་གཞན་དག་རྣམས་འཚར་ལོངས་བྱུང་
བའི་ལོ་རྒྱུས་གནས་ཚུལ་སྐབས་དེའི་ཞིང་བའི་ལས་འགུལ་གྱི་ལོ་རྒྱུས་དངོས་སུ་
བཀོད་ན་ལས་ འགུལ་དེའི་ རང་བཞིན་དངོས་མངོན་ཐུབ་ཅེས་བསྟན་པའི་་་་་
དགོངས་དོན་དེ་ནི་ལོ་རྒྱུས་ཀྱི་ལྟ་བའི་སྟེང་ནས་མཐའ་དཔྱོད་པའི་མིག་དཔེ་ཡིན།
མཛེས་རྩལ་རིག་པའི་ལྟ་བ་དང་ལོ་རྒྱུས་ཀྱི་ལྟ་བ་ལ་ཁྱད་པར་ཆེ་ཡང་ཐ་
དད་དུ་སྤྱོད་མི་རུང་སྟེ། དེ་དག་ངེས་པར་དུ་ལྟོས་བཅས་གཅིག་གྱུར་ཏུ་སྤྱོད་
དགོས། གལ་སྲིད་མཛེས་རྩལ་རིག་པའི་ལྟ་བ་ཁོ་ན་བཟུང་ན་རྩོམ་རིག་མཐའ་
དཔྱོད་ཀྱི་རིན་ཐང་ཆ་ཚང་བར་མངོན་མི་ནུས་ལ། དེ་ཡང་ལོ་རྒྱུས་ཀྱི་ལྟ་བ་ཁོ་
ན་བཟུང་ནའང་རྩོམ་རིག་གི་སྒྱུ་རྩལ་རང་བཞིན་གྱི་རིན་ཐང་མངོན་པར་འདོན་
མི་ནུས་སོ། །
ཨེན་ཀོ་སིའི་མཛེས་རྩལ་རིག་པའི་ལྟ་བ་དང་ལོ་རྒྱུས་ཀྱི་ལྟ་བ་ལྷུན་གྲུབ་
གཅིག་གྱུར་དུ་སྤྱོད་པའི་སྐོར་གྱི་གསུང་བཤད་དང་དེ་མིན་ཁོང་གིས་ལཱ་སར་གྱི་
《ཧྲུན • ཅེ་ཅིན་གིན་》ཞེས་པའི་ཟློས་གར་ལ་མཐའ་དཔྱད་པའི་དགོངས་དོན་
ཧ་ཅང་གཏིང་ཟབ་པ་དང༌། ཧྲ་ཧྲི་པི་ཡའི་ཟློས་གར་བསྟན་བཅོས་ལྟར་མི་སྣ་
ལ་གསོན་ཉམས་ལྡན་པ་དང་བརྗོད་བྱ་ཕུན་སུམ་ཚོགས་པ་དང༌། བྱུང་རིམ་གྱི་
བཀོད་པ་བཅོས་མིན་ལྷུན་ཆགས་སུ་གྲུབ་པའི་མཛེས་རྩལ་རིག་པའི་ལྟ་བ་བསྟན་
པ་དེ་ང་ཚོས་རྩོམ་རིག་མཐའ་དཔྱོད་ཀྱི་ཚད་གཞིར་བཟུང་ནས་རྩོམ་རིག་བསྟན་
བཅོས་ཀྱི་བརྗོད་བྱའི་ནང་དོན་དང་མཚོན་བྱེད་རྣམ་པའི་བཀོད་པ་དང་བསམ་
བློའི་རང་བཞིན་ལ་མཐའ་དཔྱོད་དང་གདེང་འཇོག་བྱེད་དགོས། མདོར་ན་
རྩོམ་རིག་མཐའ་དཔྱོད་ཀྱི་ཚད་གཞི་ལ་མཛེས་རྩལ་རིག་པ་དང་ལོ་རྒྱུས་གནས་
ཚུལ་གྱི་བདེན་དངོས་རང་བཞིན་བཅས་ཚད་གཞིར་འཛིན་དགོས་པར་གསལ།
གཤམ་དུ་རྩོམ་རིག་མཐའ་དཔྱོད་ཀྱི་ཚད་གཞི་དངོས་སྟོན་པར་བྱའོ། །
540



གཅིག
བདེན་དངོས་ཀྱི་རང་བཞིན།
རྩོམ་རིག་བསྟན་བཅོས་ཀྱི་བདེན་དངོས་རང་བཞིན་ནི་དངོས་ཡོད་འཇིག་
རྟེན་གྱི་འཚོ་བའི་བདེན་དོན་དང་ནང་སེམས་ངོས་ཀྱི་བདེན་དོན་གཉིས་གཅིག་
ཏུ་ གྱུར་ བའི་ཆོས་ ཉིད་ མཚོན་ པའི་ བདེན་ དངོས་ ཀྱི་ རང་ བཞིན་ ལ་ བྱའོ། །
རྩོམ་རིག་བསྟན་བཅོས་དངོས་ལ་མཐའ་དཔྱོད་གདེང་འཇོག་བྱེད་ཚེ་བསྟན་
བཅོས་དང་འཚོ་བ་དངོས་ཀྱི་འབྲེལ་བ་དང་། འཚོ་བ་དངོས་ཀྱི་གནས་ཚུལ་
མཚོན་ ཐུབ་ མིན་ དང༌ སྣང་ བརྙན་ བྲིས་ པར་ གསོན་ ཉམས་ ལྡན་ མིན་ དང་།
དེས་དངོས་ཡོད་སྤྱི་ཚོགས་ཀྱི་ངོ་བོ་དང་ཁྱད་ཆོས་མཚོན་ཡོད་མེད་བཅས་ལ་རྟོག་
དཔྱོད་ཞིབ་འཇུག་བྱེད་དགོས་པ་དང་། དུས་མཚུངས་རྩོམ་པ་པོའི་གསར་
རྩོམ་གྱི་བསམ་པའི་ཀུན་སློང་དང་འཚོ་བའི་ཉམས་རྟོགས་དང་ཆགས་སྡང་གི་
སེམས་རྒྱུད་དྲང་བདེན་དུ་མངོན་པར་ཐོན་ཡོད་མེད་བཅས་ལ་གཞིགས་ནས་
རྟོག་ཅིང་དཔྱོད་དགོས་སོ། །
རྩོམ་རིག་བསྟན་བཅོས་ཀྱི་བརྗོད་བྱའི་ནང་དོན་ནི་ཕྱི་རོལ་ཡུལ་གྱི་འཚོ་བ་
དངོས་ཡིན་ལ། དེ་ནི་ནང་སེམས་ཀྱི་འདུ་ཤེས་ལས་ལྡོག་པའི་ཕྱི་རོལ་ཡུལ་གྱི་
ཆོས་ཉིད་དམ་བདེན་དངོས་ཡིན། ཕྱི་རོལ་ཡུལ་གྱི་བདེན་དངོས་དེ་སྒྱུ་རྩལ་
བདེན་དངོས་ཀྱི་རྩ་བའི་འབྱུང་ཁུངས་ཡིན། བསྟན་བཅོས་སུ་ཕྱི་རོལ་ཡུལ་གྱི་
འཚོ་བ་མངོན་སུམ་དུ་མཚོན་ཐུབ་ན་དེ་ལ་བདེན་དངོས་ཀྱི་རང་བཞིན་ལྡན་པ་
ཡིན་ཞེས་བརྗོད་ཆོག རྩོམ་རིག་བསྟན་བཅོས་ཀྱི་བདེན་དངོས་རང་བཞིན་སྤྱི་
ཚོགས་འཚོ་བའི་རང་བཞིན་དང་ཆོས་ཉིད་དངོས་སུ་མཚོན་པས། ཏེའུ་དེ་རོ་
ཡིས། བརྗོད་བྱའི་དོན་དངོས་ཇི་བཞིན་དུ་མངོན་པར་མཚོན་དགོས་ལ་ཟློས་
གར་གྱིས་དེ་བས་བདེན་དངོས་སུའམ་དེ་བས་ཀྱང་ཡིད་དབང་ཕྲོགས་ཤིང་
མཛེས་སྡུག་ལྡན་པ་ཞིག་མཚོན་དགོས་སོ། །)ཞེས་བསྟན་པ་དང་། དེ་ཡང་
541



པེ་ལིན་སི་ཅིས་ཀྱང་། སྤྲོ་གར་གྱི་སྒྱུ་རྩལ་དུ་སྙན་ངག་པའི་བརྗོད་བྱའི་སྙིང་པོ་
སྔོན་དུ་གཏན་འཁེལ་བྱས་ཟིན་ལ་དེ་མཚོན་བྱེད་དུའང་ཕྱི་རོལ་ཡུལ་གྱི་འཚོ་བའི་
བདེན་དངོས་ཀྱི་ཚུལ་མངོན་སུམ་ཇི་བཞིན་གཟུགས་རིས་སུ་ཐོན་པར་འབྲི་མི་
འོས་ཏེ། དེ་ལྟར་བྲིས་ན་སྤྲོ་གར་གྱི་སྒྱུ་རྩལ་དེ་ཆོས་བཤད་ཀྱི་སྤྲོ་གར་ཙམ་དུ་
འགྱུར་ཉེན་ཆེའོ། 5) ཞེས་བསྟན་པ་ལྟ་བུའོ། ། །
རྩོམ་རིག་བསྟན་བཅོས་ཀྱི་སྒྱུ་རྩལ་གྱི་བདེན་དངོས་རང་བཞིན་ནི་དངོས་
ཡོད་འཚོ་བའི་བདེན་དངོས་ཀྱི་རྨང་གཞི་ལས་མངོན་པར་གྲུབ་དགོས། སྒྱུ་
རྩལ་གྱི་བདེན་དངོས་དང་འཚོ་བའི་བདེན་དངོས་གཉིས་མི་འདྲ་སྟེ། དེ་དག་
གཞི་མཐུན་ཡིན་ལ་ཁྱད་པར་ཡང་ཤིན་ཏུ་ཆེའོ། ། རང་རྒྱལ་གྱི་སྲོལ་རྒྱུན་གྱི་
མཐའ་དཔྱོད་རིག་ པར་རྩོམ་རིག་དང་ལོ་རྒྱུས། བདེན་དངོས་དང་དོན་་་་་
དངོས་སོགས་དབྱེར་མེད་དུ་དཔྱོད་པའི་སྲོལ་ལུགས་ཀྱི་ཕྱོགས་ལྷུང་ཞིག་སྔོན་
ནས་ཆགས་ཡོད་དེ། དཔེར་ན་ཆིན་རྒྱལ་རབས་ཀྱི་སྒྲུང་རྩོམ་མཐའ་དཔྱོད་པ་
འགས་《 རྒྱལ་ཕྲན་གསུམ་གྱི་རྟོགས་བརྗོད་》ཅེས་པའི་ལོ་རྒྱུས་སྒྲུང་རྩོམ་ལ་མཐའ་
དཔྱོད་བྱེད་ཚེ་ལོ་རྒྱུས་དངོས་ཀྱི་དོན་དངོས་དག་དྲངས་ཏེ་སྒྲུང་རྩོམ་གྱི་མི་སྣའི་
སྣང་བརྙན་དང་གཏམ་རྒྱུད་ཀྱི་བྱུང་རིམ་ལ་ཁུངས་ལུང་གི་བདེན་དབང་བཅོལ་
བའི་སྒོ་ནས་མཐའ་དཔྱོད་གདེང་འཇོག་བྱས་ཡོད་ལ། དོན་དངོས་སུ་སྒྱུ་རྩལ་
བསྟན་བཅོས་ཀྱི་བདེན་དངོས་དང་ལོ་རྒྱུས་སྟེང་དངོས་ དུ་བྱུང་མྱོང་བའི་དོན་
དངོས་ཀྱི་བདེན་དངོས་ལ་ཁྱད་པར་ཤིན་ཏུ་ཆེ་སྟེ་སྒྱུ་རྩལ་གྱི་བདེན་དངོས་ནི་
འབྱུང་སྲིད་ཀྱི་བདེན་དངོས་སམ་བདེན་དངོས་ཀྱི་རང་བཞིན་དང་ཆོས་ཉིད་
མཚོན་པ་ཙམ་ལས་དོན་དངོས་སུ་མངོན་པར་འབྱུང་དགོས་པའི་ངེས་པ་མེད་
དོ། ། པེ་ལིན་སི་ཅིས། སྙན་ངག་ལ་དོན་འདི་སྔོན་བྱུང་མྱོང་ངམ་ཞེས་དྲི་བ་
འདོན་མི་རུང་ལ། འོན་ཏེ་སྙན་ངག་གིས་ནམ་ཡང་བརྗོད་དོན་དེ་མངོན་པར་
འབྱུང་སྲིད་པ་དང༌། དངོས་ཡོད་འཚོ་བའི་ཁྲོད་དུ་མངོན་པར་འབྱུང་སྲིད་དོ་
ཞེས་ལན་གསལ་བོ་ཞིག་འདེབས་ཕོད་དགོས། ཞེས་གསུངས་པ་ལྟ་བུའོ། །
རྩོམ་རིག་གི་བདེན་དངོས་ནི་འཚོ་བའི་སྣང་ཚུལ་ཙམ་གྱི་བདེན་དངོས་མ་
542



ཡིན་པར་འཚོ་བ་དངོས་ཀྱི་རང་བཞིན་དང་ཆོས་ཉིད་མངོན་པར་མཚོན་པའི་
བདེན་དངོས་ཀྱི་རང་བཞིན་ཟབ་ཅིང་བརླིང་བ་ཞིག་ཡིན། འཚོ་བའི་ངོ་བོ་
མཚོན་པའི་བདེན་དངོས་ནི་རྩོམ་རིག་བསྟན་བཅོས་ཀྱི་སྲོག་ཏུ་གྱུར་བའི་རྩ་བའི་
རང་བཞིན་གྱི་གྲུབ་ཆ་དངོས་ཡིན། རྩོམ་རིག་སྒྱུ་རྩལ་གྱི་བདེན་དངོས་ནི་འཚོ་
བའི་སྣང་ཚུལ་གྱི་བདེན་དངོས་དང་ངོ་བོའི་བདེན་དངོས་གཉིས་གཅིག་གྱུར་གྱི་
བདག་ཉིད་ཅན་ཞིག་ཡིན། གལ་སྲིད་སྣང་ཚུལ་ཙམ་གྱི་བདེན་དངོས་ཀྱི་རྣམ་
པར་ལུས་ན་འཚོ་བའི་འདྲ་གཟུགས་ཙམ་རིས་སུ་ཐོན་པར་བྲིས་པ་ལས་དེའི་ངོ་
བོའི་བདེན་དངོས་རང་བཞིན་གྱི་ཆོས་ཉིད་ཟབ་མོ་མངོན་མི་ནུས་པར་ཕྱི་ཚུལ་ཁོ་
ན་འཛིན་པའི་གནས་སུ་ལུས་ནས་མཐར་རང་བྱུང་རིང་ལུགས་པའི་འདམ་རྫབ་
ཏུ་བྱིང་ཉེན་ཆེའོ། ། དེ་ཡང་འཚོ་བའི་སྣང་ཚུལ་གྱི་བདེན་དངོས་རིས་སུ་ཐོན་
པར་མ་བྲིས་ན་འཚོ་བའི་ངོ་བོའི་བདེན་དངོས་ཐེག་བྱེད་ལུས་ཀྱི་ལང་ཚོའི་རྟེན་
དང་བྲལ་བ་དང་། འཚོ་བ་དངོས་ཀྱི་གསོན་ཉམས་ཤོར་བའི་སྒྲ་དང་དོན་སྤྱི་
ཙམ་གྱི་མིང་དང་ཐ་སྙད་སྐམ་པོའི་ཚོགས་པ་ཙམ་གྱི་སྟོང་བཤད་དུ་འགྱུར་ཉེན་
ཆེའོ། ། །
རྩོམ་རིག་གི་བདེན་དངོས་རང་བཞིན་ནི་རྩོམ་པ་པོས་བདེན་དངོས་ཀྱི་སྒོ་
ནས་སྤྱི་ཚོགས་འཚོ་བའི་ཆོས་ཉིད་དངོས་མཚོན་དགོས་པ་མ་ཟད་རྩོམ་པ་པོ་རང་
ལ་ཆགས་སྡང་གི་སེམས་བཅོས་མིན་པ་དང་ཀུན་སློང་རྣམ་དག་ཅིག་ངེས་པར་
ལྡན་དགོས། རྩོམ་པ་པོས་བྲིས་པའི་བརྗོད་བྱའི་འཚོ་བ་དེ་རང་གི་ཉམས་མྱོང་
དངོས་ཀྱི་སྙིང་ཁོང་ལས་ཐོན་པའི་ཉམས་རྟོགས་དངོས་རྗོད་བྱེད་ངག་གི་རྣམ་
པར་རིག་བྱེད་དུ་བརྗོད་པ་ཞིག་དང༌། དེ་ཡང་ཡཱ་ལི་སི་དོ་དཱས། རྩོམ་པ་
པོས་རང་གི་སྒྱུ་རྩལ་བསྟན་བཅོས་ལ་བརྟེན་ནས་གཞན་ལ་བཅོས་མ་མིན་པའི་
བདེན་སྣང་གི་བག་ཆགས་ཤིག་འཇོག་དགོས་པ་ལས་བཅོས་མ་དང་རྫུན་བཟོའི་
གཡོ་སྒྱུ་ཚད་མི་རུང་། ཞེས་པ་དང་བཅོས་མ་དང་རྫུན་བཟོའི་གཡོ་སྒྱུ་ཚད་ན་
ཀློག་མཁན་རྣམས་ལ་ང་ཚོས་ལྐོག་ན་གཡོ་སྒྱུ་ཚད་བཞིན་པའི་དོགས་སྣང་དང་།
ཆང་ལ་ཆུ་སྦྱར་ཏེ་ལྟུད་པ་ལྟ་བུའི་དོགས་སྣང་སྐྱེས་ངེས$། ཞེས་བསྟན་པ་ལྟ་
543



བུ། བཅོས་མེད་བདེན་གྲུབ་ཀྱི་རང་བཞིན་ནི་སྙན་ངག་དང་བཅས་པའི་སྒྱུ་
རྩལ་བསྟན་བཅོས་སྤྱིའི་སྲོག་ཏུ་འཛིན་པ་ནི་རྒྱལ་ཁབ་ཕྱི་ནང་དང་གནའ་ནས་ད་
ལྟའི་བར་གྱི་རྩོམ་རིག་སྨྲ་བ་རྣམས་ཀྱི་ཐུན་མོང་གི་འདོད་པ་ཡིན་ནོ། །
གཉིས། བསམ་བློའི་རང་བཞིན་གྱི་ཚད་གཞི། །
རྩོམ་རིག་བསྟན་བཅོས་ཀྱི་བསམ་བློའི་རང་བཞིན་ནི་ཕྱི་ཡུལ་གྱི་བསམ་བློ་
དང་ཡུལ་ཅན་གྱི་བསམ་བློའི་ཕྱོགས་གཉིས་ནས་གྲུབ་སྟེ། ཕྱི་ཡུལ་གྱི་བསམ་བློ་
ཞེས་པ་བསྟན་བཅོས་ཀྱི་བརྗོད་བྱ་དངོས་ཡོད་འཚོ་བར་འབྲེལ་བའི་མི་སྣའི་སྣང་
བརྙན་ གྱི་ རང་གཤིས་ སུ་ མངོན་ པའི་ བརྗོད་ སྙིང་ངམ་དེའི་བསམ་བློའི ་ རང་་་
བཞིན་ལ་བྱའོ། །ཡུལ་ཅན་གྱི་བསམ་བློ་ཞེས་པ་རྩོམ་པ་པོས་རང་གི་བརྗོད་བྱ་
འཚོ་བ་དངོས་ལ་དཔྱད་གསུམ་གྱི་རིག་པ་ལ་བརྟེན་ནས་རྟོག་དཔྱོད་ཞིབ་འཇུག་
དང་གདེང་འཇོག་བྱེད་པའི་སྒོ་ནས་སྣང་བརྙན་གྱི་སྲོག་ཏུ་གྱུར་པའི་ལྟ་བའམ་
བསམ་བློ་ལ་བྱའོ། ། སྤྱིར་དེ་དག་གཅིག་གྱུར་ཏུ་སྣང་ལ་དེ་ཡང་གདོད་མ་ནས་
གཞི་གཅིག་མ་ཡིན་ཏེ། དེ་དག་གཅིག་གྱུར་ཏུ་སྣང་བའི་རྒྱུ་མཚན་ནི་བསྟན་
བཅོས་ཀྱི་སྣང་བརྙན་རྣམས་ལ་རྩོམ་པ་པོའི་ཆགས་སྡང་གི་སེམས་རྒྱུད་ཞུགས་པ་
ཞིག་གཅིག་ཀྱང་མེད་པས་སྒྱུ་རྩལ་སྣང་བརྙན་དུ་ཁོའི་ཆགས་སྡང་གི་སེམས་ཀྱིས་
གཏམས་པས་སོ། ། དེའང་གདོད་མ་ནས་གཞི་གཅིག་ཏུ་གྲུབ་མེད་དེ། རྩོམ་
རིག་བསྟན་བཅོས་ཀྱི་བསམ་བློ་ཡང་སྣང་བརྙན་བྱེ་བྲག་པ་སོ་སོའི་བརྒྱུད་ནས་
རང་མཚན་དུ་མངོན་པས་དེ་དག་སོ་སོ་ཐ་དད་དུའང་གྲུབ། ལེགས་ པར་་
བསྐྲུན་པའི་སྒྱུ་རྩལ་སྣང་བརྙན་ནི་འདུ་ཤེས་ག་གེ་མོའི་དཔེར་བརྗོད་དམ་མཚོན་
རིས་ཙམ་ཞིག་གཏན་ནས་མ་ཡིན་ཏེ། ལྟོས་བཅས་སུ་ རང་དབང་ཆེ་ཞིང་
གསོན་ཉམས་ལྡན་པའི་འཇིག་རྟེན་ཞིག་ཡིན་ལ། སྒྱུ་ རྩལ་ སྣང་བརྙན་གྱི་
ཉམས་དང་འགྱུར་པའི་སྣང་ཚུལ་དང་མཚོན་དོན་ལ་རིག་པས་ཞིབ་ཏུ་དཔག་ན་
544



ལོར་རྩོམ་པ་པོའི་བློ་ལས་འདས་པའི་བརྗོད་སྙིང་གསར་བ་ཞིག་གསར་དུ་འདོན་
ཐུབ།
བསྟན་བཅོས་ལ་མཐའ་དཔྱོད་བྱེད་པའི་ཚེ་ངེས་ པར་ དུ་ རྩོམ་པ་ པོའི་ས་
བསམ་བློ་རང་བཞིན་དང་བརྗོད་བྱ་ཕྱི་རོལ་ཡུལ་གྱི་སྣང་ཚུལ་ལ་རྟོག་ཞིབ་བྱས་
ཏེ་སྔོན་ཐོན་དང་རྗེས་ལུས། གསར་བརྗེ་དང་ལོག་སྤྱོད། ཡང་དག་དང་
ནོར་འཁྲུལ། མཆོག་གྱུར་དང་ ཐ་ཤལ་ སོགས་ལ་དབྱེ་འབྱེད་གདེང་འཇོག་
གཟབ་གཟབ་བྱེད་དགོས། །
རྩོམ་རིག་གི་ཕྱོགས་ལྷུང་རང་བཞིན་ལ་ཆབ་སྲིད་ཀྱི་ཕྱོགས་ ལྷུང་དང་་་
བསམ་པའི་ཕྱོགས་ལྷུང་། ཀུན་སྤྱོད་ཀྱི་ཕྱོགས་ལྷུང༌། ཆགས་སྡང་གི་ཕྱོགས་
ལྷུང་ སོགས་ ཀྱི་ རྐྱེན་ སྣ་ ཚོགས་ སུ་ འདུས་ ཤིང་ མངོན་ ལ། ཨེན་ ཀོ་ སིས།
ཕྱོགས་ལྷུང་བའི་རང་བཞིན་དངོས་ལ་ངས་རྩ་བ་ནས་མི་དགག་གོ ། ཞེས་
གསུངས་ཏེ། ཁོང་གིས་གནའ་བོའི་ཀུ་རུ་སུ་ནས་བཀས་བཀོད་རྒྱུད་འཛིན་སྤྱི་
ཚོགས་ (དུས་ རབས་ བར་ མ་）ཀྱི་ བར་ དང་། རྩོམ་ རིག་ སྒྱུ་ རྩལ་ ཕྱི་ དར་ དང་།
བསམ་བློ་གསར་བའི་བློ་འབྱེད་ཀྱི་ལས་འགུལ་ནས་དུས་རབས་བཅུ་དགུ་བའི་
བར་གྱི་མཚན་སྙན་གྲགས་ཆེ་བའི་རྩོམ་པ་པོ་ཚད་ལྡན་རྣམས་དཔེར་བཞག་སྟེ་
གནའ་ནས་ད་ལྟའི་བར་གྱི་རྩོམ་པ་པོ་རྣམས་ལ་ཕྱོགས་ལྷུང་གི་བསམ་པའི་རང་
བཞིན་ལྡན་པར་གསལ་བོར་བསྟན། བསྟན་བཅོས་ཀྱི་ཕྱོགས་ལྷུང་རང་བཞིན་
ནི་ཆོས་བཤད་ཀྱི་ཚུལ་དུ་མངོན་ཞིང་བརྗོད་པ་ཞིག་མ་ཡིན་པར་བརྗོད་བྱ་འཚོ་
བའི་བདེན་དངོས་རིས་ཐོན་དུ་བྲིས་པའི་རྣམ་པའི་ཤུགས་ལས་མངོན་པ་ཞིག་
ཡིན། ཕུལ་དུ་བྱུང་བའི་བསྟན་བཅོས་སུ་བདེན་དངོས་རང་བཞིན་དང་སྔོན་
ཐོན་གྱི་བསམ་པའི་ཕྱོགས་ལྷུང་དག་ལྷན་དུ་གྲུབ་ཡོད།
སྤྱི་ཚོགས་རིང་ལུགས་ཀྱི་རྩོམ་རིག་ནི་མིའི་རིགས་ཀྱི་ལོ་རྒྱུས་སྟེང་གི་ཆེས་
སྔོན་ཐོན་པའི་རྩོམ་རིག་ཅིག་ཡིན་ཏེ། དེས་ཀྱང་སྐྱེས་སྟོབས་ཀྱི་དཔལ་འབར་
བའི་སྒྱུ་རྩལ་སྣང་བརྙན་གསར་སྐྲུན་གྱིས་རྒྱལ་གཅེས་རིང་ལུགས་དང་ཐུན་མོང་
རིང་ལུགས། སྤྱི་ཚོགས་རིང་ལུགས་བཅས་ཀྱི་བསམ་བློ་དྲིལ་བསྒྲགས་དང་
545



སློབ་གསོ་གཏོང་བ། གསར་བརྗེ་རང་བཞིན་གྱི་བསམ་བློ་གསར་བའི་སློབ་
གསོ་དང་དྲིལ་བསྒྲགས་བྱས་པ་སྤྱི་ཚོགས་རིང་ལུགས་ཀྱི་རྩོམ་རིག་གི་རྩ་བའི་རང་
བཞིན་ཡིན། དེའང་བློ་མཐུན་ཏེང་ཞའོ་ཕིན་གྱིས་ནན་གྱིས་གདམས་པའི་རྩ་
བའི་རྩ་དོན་བཞི་སྟེ། ངེས་པར་དུ་སྤྱི་ཚོགས་རིང་ལུགས་ཀྱི་བགྲོད་ལམ་རྒྱུན་
འཁྱོངས་དང་། ངེས་པར་དུ་འབྱོར་མེད་གྲལ་རིམ་གྱི་སྲིད་དབང་སྒེར་འཛིན་
རྒྱུན་འཁྱོངས་དང༌། ངེས་པར་དུ་གུང་ཁྲན་ཏང་གི་འགོ་ཁྲིད་རྒྱུན་འཁྱོངས།
ངེས་པར་དུ་མར་ལེ་རིང་ལུགས་དང་མའོ་ཙེ་ཏུང་གི་དགོངས་པ་རྒྱུན་འཁྱོངས་
བཅས་བྱེད་དགོས་པའི་རྩ་དོན་བཞི་ནི་ང་ཚོས་རྩོམ་རིག་བསྟན་བཅོས་ཀྱི་གསར་
རྩོམ་དང་གཟིགས་ཞིབ་མཐའ་དཔྱོད་བྱེད་པའི་བསམ་པའི་ཚད་གཞིར་འཇོག
་འོས་པ་དང་སྒོས་སུ་མཐའ་དཔྱོད་ཀྱི་བསམ་པའི་ཚད་གཞི་དངོས་ཡིན་ནོ། །
གསུམ།
སྒྱུ་རྩལ་རང་བཞིན་གྱི་ཚད་གཞི་བཤད་པ།
བསྟན་བཅོས་ཀྱི་བདེན་དངོས་རང་བཞིན་དང་བསམ་བློའི་རང་བཞིན་ནི་
སྒྱུ་རྩལ་རང་བཞིན་གྱི་རྣམ་པ་ངེས་ཅན་ཞིག་ལ་བརྟེན་ནས་མཛེས་རྟོག་གི་ཉམས་
ཕུན་སུམ་ཚོགས་པའི་སྒོ་ནས་མངོན་པར་ཐོན་དགོས། སྒྱུ་རྩལ་རང་བཞིན་གྱི་
ཚད་གཞི་ནི་ཕྱོགས་གཅིག་ནས་གྲལ་རི མ་ངེས་ཅན་ཞིག་གི་མཛེས་རྟོག་གི་ཕུགས་
བསམ་དང་སྒྱུ་རྩལ་གྱི་མོས་ཕྱོགས་མཚོན་པ་དང༌། ཕྱོགས་གཞན་ཞིག་ནས་མི་
རིགས་ཀྱི་སྒྱུ་རྩལ་ལག་ལེན་གྱི་ལོ་རྒྱུས་ཉམས་མྱོང་གི་ཐུན་མོང་སྤྱི་མཐུན་པའི་
རང་བཞིན་མཚོན་ནོ། ། དེར་བརྟེན་དེ་ལ་སྒྱུ་རྩལ་དང་མཛེས་རྟོག་གི་སྤྱི་ཁྱབ་
རང་བཞིན་ལྡན་ཏེ། བསྟན་བཅོས་ཀྱི་སྒྱུ་རྩལ་རང་བཞིན་ལ་ཞིབ་ཏུ་རྟོགས་
དགོས་ན་ཐོག་མར་གཤམ་གསལ་གྱི་འདི་དག་ཤེས་དགོས་ཏེ།
༡. སྣང་བརྙན་ལ་དཔེར་མཚོན་རང་བཞིན་ལྡན་པ། རྩོམ་རིག་གིས་
ངག་སྦྱོར་སྣང་བརྙན་ལ་བརྟེན་ནས་སྤྱི་ཚོགས་འཚོ་བ་དང་སེམས་པའི་ཆགས་
516



སྡང་མཚོན་ལ། དེ་ཡང་རྩོམ་རིག་གི་སྣང་བརྙན་ལ་སྤྱི་བཏང་གི་སྣང་བརྙན་
དང་དཔེར་མཚོན་གྱི་སྣང་བརྙན་གཉིས་སུ་དབྱེ་སྟེ། དཔེར་མཚོན་སྣ་་་་་
བརྙན་གྱིས་སྒྱུ་རྩལ་གྱི་མཛེས་རྟོག་གྱི་དཔལ་དང་ནུས་པ་ཕུན་སུམ་ཚོགས་པ་
གཅིག་བསྡུས་སུ་མངོན་པར་མཚོན་པས། སྣང་བརྙན་དཔེར་མཚོན་ཅན་དུ་
འགོད་པར་རྩོམ་པ་པོ་རྣམས་ཀྱིས་གསར་རྩོམ་གྱི་ལྟེ་བར་བཟུང་ནས་བརྩོན་ཞིང་
འབད་དོ། སྣང་བརྙན་ལ་དཔེར་མཚོན་གྱི་ རང་བཞིན་ལྡན་མིན་བསྟན་་་་་
བཅོས་ཀྱི་སྒྱུ་རྩལ་རང་བཞིན་གྱི་ཚད་མཐོ་སྨད་ཀྱི་མཚོན་རྟགས་གལ་ཆེ་ཞིག་ཡིན།
མར་ཁེ་སིས་རཱ་སཱར་གྱི་《 ཧྥུན • ཅེ་ཅིན་གིན་》ཞེས་པར་ཞེ་ལཱའི་རྩོམ་ལུགས་ཀྱི་
ཕྱོགས་ལྷུང་མཆིས་ཞེས་བཀའ་བཀྱོན་གནང་དོན་ནི། འཁྲབ་གཞུང་དེའི་སྒྱུ་
རྩལ་ཐད་ཀྱི་མཛེས་རྟོག་རང་གཤིས་ཀྱི་ཁྱད་ཆོས་ཐུན་མིན་པ་མངོན་གསལ་དུ་
ཐོན་མེད་ཅིང་སྣང་བརྙན་དཔེར་མཚོན་ཅན་གྱི་ཚད་དུ་མ་ལོངས་པ་དེ་དག་སྒྱུ་
རྩལ་གྱི་སྐྱོན་དུ་བཟུང་ནས་གསལ་དུ་བསྟན་པ་ལྟ་བུའོ། །
༢. བརྗོད་བྱ་རྗོད་བྱེད་གཅིག་གྱུར་པའི་རང་བཞིན། རྩོམ་རིག་བསྟན་
བཅོས་ཐམས་ཅད་ནི་བརྗོད་བྱའི་ནང་དོན་དང་རྗོད་བྱེད་དམ་མཚོན་བྱེད་རྣམ་
པའི་ཆ་གཉིས་ལྷུན་དུ་གྲུབ་པའི་ཕུང་པོ་ཞིག་ཡིན། བརྗོད་བྱའི་ནང་དོན་གྱི་
མཛེས་པ་དང་མཚོན་བྱེད་རྣམ་པའི་མཛེས་པ་ལྷུན་དུ་གྲུབ་པ་ནི་དེའི་སྒྱུ་རྩལ་གྱི་
ཆུ་ཚད་བླ་ན་མཐོ་བའི་རྟགས་མཚན་དུ་ལྟ་བ་དང༌། དེ་ཡང་རྒྱལ་ཁབ་ཕྱི་ནང་
དང༌། གནའ་ནས་ད་ལྟའི་བར་གྱི་རྩོམ་རིག་གསར་རྩོམ་གྱི་སྤྱིའི་ཆོས་ཉིད་ཡིན།
ཨུ་རུ་སིའི་རྩོམ་རིག་གཞུང་ལུགས་པ་ཕུ་ལེ་ཧན་ནོ་ཧྥུ་ཡིས་སྒྱུ་རྩལ་གསར་རྩོམ་གྱི་
ཆོས་ཉིད་བརྗོད་ཚེ། ཆོས་ཉིད་ཐམས་ཅད་མདོར་ན་མཐའ་མར་དོན་གཅིག་
ཏུ་ངེས་ཏེ། རྣམ་པ་དེ་ངེས་པར་དུ་ནང་དོན་དང་འོས་ཤིང་མཐུན་དགོས།
ཞེས་བསྟན་པ་ལྟ་བུ་དང་། མར་ཁེ་སི་དང་ཨེན་ཀོ་སི་རྣམ་གཉིས་ཀྱིས་ཀྱང་
རྩོམ་རིག་མཐའ་དཔྱོད་ཀྱིས་ལར་རྣམ་པ་དང་ནང་དོན་གཅིག་གྱུར་འོང་བའི་ལྟ་
བ་ཚད་གཞིར་བཟུང་སྟེ་བསྟན་བཅོས་བྱེ་བྲག་པའི་སྒྱུ་རྩལ་རང་བཞིན་ལ་མཐའ་
དཔྱོད་གདེང་འཇོག་བྱེད་དོ་ཞེས་བསྟན་པ་ལྟར་བརྗོད་བྱའི་ནང་དོན་ལ་མ་་
547



བལྟས་པར་མཚོན་བྱེད་རྣམ་པ་ཁོ་ན་གཙོར་འཛིན་པའི་བསྟན་བཅོས་དང་རྩོམ་
སྟངས་ལ་རྣམ་པར་དགག་ ཅིང་དུས་མཚུངས་བརྗོད་ བྱའི་ནང་དོན་ཁོ་ནར་་་་
མཐོང་ཆེན་དང་མཚོན་བྱེད་རྣམ་པ་ལ་སྣང་ཆུང་བྱེད་པའི་ཕྱོགས་རེ་བའི་ཕྱོགས་
ལྷུང་ལའང་རྣམ་པར་དགག་གོ །
༣. སྒྱུ་རྩལ་གྱི་ཐུན་མིན་གསར་སྐྲུན་གྱི་རང་བཞིན། སྒྱུ་རྩལ་གྱི་ཐུན་
མིན་གསར་སྐྲུན་གྱི་རང་བཞིན་འདི་ཧ་ཅང་གལ་ཆེ་བའི་དོན་ཞིག་ཡིན་པས་གལ་
པོ་ཆེ་ལ་ནན་ཀྱིས་ནན་དུ་བརྗོད་དོ། ༑སྒྱུ་རྩལ་གྱི་མཛེས་རྟོག་གི་རིན་ཐང་ནི་
ཐུན་མོང་མ་ཡིན་པའི་གསར་སྐྲུན་གྱི་རང་བཞིན་ལས་མངོན་དགོས་ཏེ། ཕུལ་
བྱུང་གི་བསྟན་བཅོས་ཤིག་ལ་སྤྱིར་རྩོམ་པ་པོའི་གསར་རྩོམ་གྱི་རང་གཤིས་དང་
གསར་གཏོད་ ཀྱི་ རང་ བཞིན་ ཐུན་ མོང་ མ་ ཡིན་ པས་ མཛེས་ པར་ བརྒྱན་ཡོད།
པེ་ལིན་སུ་ཅིས། སྒྱུ་རྩལ་བསྟན་བཅོས་ཚད་ལྡན་ཞིག་ལ་མཚོན་ན་སྣང་བརྙན་
ཐམས་ཅད་ངོ་མཚར་ཐུན་མིན་གསར་གཏོད་ཀྱི་རང་ བཞིན་དུ་ བཀོད་པས་་་
བསྐྱར་ཟློས་ཀྱི་སྐྱོན་གྱིས་མ་གོས་པར་མི་སྣ་སོ་སོའི་རང་གཤིས་དང་མཐུན་པའི་
འཚོ་བའི་ཉམས་མངོན་ པར་བསྐྲུན་ཡོད། སྒྱུ་རྩལ་བའི་བསྟན་བཅོས་ཀྱི་་་་
བརྗོད་བྱ་ཅི་འདྲ་རྒྱ་ཆེ་ཞིང་གཏིང་ཟབ་པ་དང་དེའི་མཚོན་བྱེད་རྣམ་པའང་དེ་
སྲིད་དུ་སྣ་ཚོགས་པར་སྤེལ་ན་ཁོ་པོའི་བསྟན་བཅོས་ལ་བསྐྱར་ཟློས་ཀྱི་སྐྱོན་གཅིག་
ཀྱང་མི་འབྱུང་ངོ༌། །8)ཞེས་གསུངས་པ་ལྟ་བུ། གསར་གཏོད་བྱེད་པའི་རང་
བཞིན་ནམ་ཐུན་མིན་གྱི་ཁྱད་ཆོས་ནི་སྒྱུ་རྩལ་བསྟན་བཅོས་ཀྱི་ལུས་སྲོག་གི་ལང་
ཚོའི་དཔལ་ལྟ་བུའི་གྲུབ་ཆ་འགངས་ཆེན་ཞིག་ཡིན། གལ་སྲིད་གསར་གཏོད་
ཀྱི་རང་བཞིན་ཉམས་ཏེ་བསྟན་བཅོས་ལ་སྒྱུལ་རྩལ་གྱི་གསར་གཏོད་རང་བཞིན་
མངོན་གསལ་དུ་མ་གྱུར་ན་དེའི་སྒྱུ་རྩལ་གྱི་ཚེ་སྲོག་ཉིད་དུ་འགོག་པར་ངེས།
རྩོམ་རིག་མཐའ་དཔྱོད་ཀྱི་བདེན་དངོས་ རང་ བཞིན་གྱི་ཚད་གཞི་དང་
བསམ་བློའི་ཚད་གཞི་དང་སྒྱུ་རྩལ་གྱི་ཚད་གཞི་བཅས་ནི་གཅིག་གྱུར་དུ་འབྲེལ་
ཞིང་ཕན་ཚུན་ལ་དབང་དང་ཁ་ལོ་བྱེད་དོ། ། བལྟོས་བཅས་སུ་ཕན་ཚུན་སོ་སོ་
རང་དབང་གི་ཚུལ་དུ་གནས་ལ་དོན་དངོས་སུ་གཅིག་གྱུར་དུ་གྲུབ། ཕུལ་དུ་
༡
548



བྱུང་བའི་བསྟན་བཅོས་སུ་བདེན་དངོས་དང་བསམ་བློ་དང་། སྒྱུ་རྩལ་བཅས་
ཀྱི་རང་བཞིན་རྣམས་ལྷུན་དུ་གྲུབ་ཡོད། དེ་ཡང་རྩོམ་རིག་བསྟན་བཅོས་བྱེ་
བྲུག་པའི་བརྗོད་བྱའི་ནང་དོན་དང་མཚོན་བྱེད་རྣམ་པའི་གྲུབ་ཚུལ་ལ་མཚོན་ན་
མཐའ་དཔྱོད་ཀྱི་ཚད་གཞི་གསུམ་པོ་འདི་བསྟན་བཅོས་སོ་སོར་ཆ་སྙོམས་སུ་ལྡན་
པ་ཞིག་མ་ཡིན་ཏེ། ལ་ལའི་སྒྱུ་ རྩལ་ གྱི་ཚད་མཐོ་བ་དང་བསམ་བློའི་རང་་
བཞིན་གྱི་ཚད་ལྟོས་བཅས་སུ་དམའ་བ་དང༌། ལ་ལ་དེ་ལས་ལྡོག་སྟེ་བསམ་
བློའི་རང་བཞིན་གྱི་ཚད་མཐོ་བ་དང་སྒྱུ་རྩལ་གྱི་ཚད་ལྟོས་བཅས་སུ་དམའ་བ་
སོགས་ཀྱི་ཚུལ་ཅི་རིགས་འབྱུང་བས། ང་ཚོས་ངེས་པར་དུ་བསྟན་བཅོས་བྱེ་
བྲག་པ་ཞིག་དམིགས་སུ་བཟུང་སྟེ་བྱེ་བྲག་ཏུ་དབྱེ་ཞིབ་བྱེད་དགོས་པ་ལས་སྟབས་
བདེ་སྤྱི་ལུགས་པའི་ཚུལ་དང་ཕྱོགས་རེ་བའི་ཕྱོགས་སུ་ལྷུང་མི་རུང་བ་ཤེས་དགོས་
སོ། །
ལེའུ་གསུམ་པ། རྩོམ་རིག་མཐའ་དཔྱོད་
ཀྱི་ཐབས་ཤེས་བཤད་པ།
རྩོམ་རིག་མཐའ་དཔྱོད་ཀྱི་ལས་ཀར་ཡང་དག་པའི་རིགས་ པའི་ གཞུང་
ལུགས་ཀྱི་རྒྱབ་རྟེན་དང་མཛུབ་སྟོན་ཞིག་དགོས་པས། ཚན་རིག་དང་མཐུན་པའི་
མཐའ་དཔྱོད་ཀྱི་རྣམ་གཞག་ལ་བྱང་ཆུབ་དགོས་པ་མ་ཟད། ཚན་རིག་དང་
མཐུན་པའི་ཐབས་ཤེས་སྣ་ཚོགས་བཀོལ་སྤྱོད་བྱེད་མཁས་དགོས་པའང་ཧ་ཅང་
གལ་ཆེའོ། །
སྤྱིར་རིགས་གཞུང་ཚན་ཁག་སོ་སོར་རང་ལ་མངའ་བའི་ཞིབ་འཇུག་གི་
ཐབས་ཤེས་སམ་རིགས་པ་རེ་ཡོད་དེ། ཚན་རིག་དང་མཐུན་པའི་ཐབས་ཤེས་
ནི་ཕྱི་དངོས་པོའི་ཆོས་ཉིད་དང་མཐུན་པའི་རིགས་པའི་རྣམ་གཞག་ཅིག་ཡིན་ལ་
དེའང་ཚན་རིག་ཞིབ་འཇུག་སྟེ་མཐའ་དཔྱོད་དགག་འཇོག་དང་རིགས་སྒྲུབ་ཀྱི་
549



ལག་ཆ་གལ་ཆེ་ཞིག་ཡིན། ཐབས་ཤེས་ལ་སྤྱི་མཚན་གྱི་རང་བཞིན་ལྡན་ལ་ལག་
ལེན་དངོས་སུ་སྤྱོད་ཚེ་གཞལ་བྱའི་ཡུལ་ གྱི་ རང་མཚན་བྱེ་བྲག་ པའི་ཁྱད་ཆོས་
དངོས་ལ་གཞིགས་ནས་མཚན་ཉིད་རིག་ པའི་ ཐབས་ཤེས་དང་ཚན་རིག་གི་་་
ཐབས་ཤེས་ཐུན་མོང་བ་དང་། བྱེ་བྲག་པ་གང་དུ་འོས་ཤིང་མཐུན་པར་སྤྱོད་
པ་ལ་ནང་གསེས་རིམ་པ་ གསུམ་ ཏུ་ སྤྱོད་དགོས། མར་ཁེ་སི་རིང་ལུགས་ཀྱི་
དངོས་གཙོ་རྩོད་སྒྲུབ་རིག་པ་ནི་མཚན་ཉིད་རིག་པའི་ཐབས་ཤེས་ཀྱི་རིམ་པ་དེར་
གཏོགས་ལ། དེའི་སྤྱི་མཚན་རང་བཞིན་གྱི་ཚད་ཧ་ཅང་མཐོ་བ་དང་སྤྱོད་སའི་
ཡུལ་གྱི་རྒྱུ་ཡང་ཧ་ཅང་ཆེ་སྟེ་ཚན་རིག་ཞིབ་འཇུག་གི་ཁྱབ་ཡོངས་ལ་སྤྱོད་འོས་པ་
ཞིག་སྟེ། རང་བྱུང་ཚན་རིག་དང་སྤྱི་ཚོགས་ཚན་རིག་དང༌། རིག་གཞུང་
ཚན་རིག་བཅས་སུ་སྤྱད་ཆོག དེར་བརྟེན་ ཐབས་ཤེས་འདི་ལ་ཚན་རིག་གི་
ཐབས་ཤེས་ཐུན་མོང་བ་དང་ཐུན་མིན་བྱེ་བྲག་པར་སློབ་སྟོན་གྱི་ནུས་པ་ལྡན་
པས་མར་ཁེ་སི་རིང་ལུགས་ཀྱི་མཚན་ཉིད་རིག་པའི་ཐབས་ཤེས་ཀྱིས་རྩོམ་རིག་
མཐའ་དཔྱོད་ལ་སློབ་སྟོན་བྱེད་ནུས་པར་སྨོས་མ་དགོས་སོ། ། འོན་ཏེ་མར་ཁེ་
སི་རིང་ལུགས་ཀྱི་མཚན་ཉིད་རིག་པའི་ཐབས་ཤེས་ཀྱིས་ཚན་རིག་བྱེ་བྲག་པའི་
ཐབས་ཤེས་ཏེ་རྩོམ་རིག་མཐའ་དཔྱོད་ཀྱི་ཐབས་ཤེས་བྱེ་བྲག་པའི་ཚབ་བྱེད་མི་
རུང་། རྩོམ་རིག་མཐའ་དཔྱོད་དུ་མར་ཁེ་སི་རིང་ལུགས་ཀྱི་མཚན་ཉིད་རིག་
པའི་ལྟ་བ་དང་ ཐབས་ཤེས་ཀྱི་ སློབ་ སྟོན་ རྒྱུན་འཁྱོངས་བྱེད་ པ་དང་རྩོམ་རིག་
མཐའ་དཔྱོད་རང་ཉིད་ཀྱི་ཚན་རིག་རང་བཞིན་གྱི་ཁྱད་ཆོས་རང་སོར་འཇོག་
དགོས་ པ་ གཉིས་ ཕན་ཚུན་ཐ་དད་དུ་མི་འགྲོ་ བར་ མར་ཁེ་སི་རིང་ལུགས་ཀྱི་་
མཚན་ཉིད་རིག་པའི་ ཐབས་ཤེས་ཀྱི་སློབ་སྟོན་རྒྱུན་འཁྱོངས་བྱས་ན་རྩོམ་རིག་
མཐའ་དཔྱོད་ཀྱི་ལྟ་བ་དང་ཁ་ཕྱོགས་མི་འཕྱུགས་ པར་ བདེ་བླག་ ཏུ་ སྤེལ་བར་
རིགས་པའི་སྐྱེལ་མ་བྱེད་ཐུབ་པར་ངེས།
ཚན་རིག་ཐབས་ཤེས་ཐུན་མོང་བ་ཞེས་པ་ནི་རིག་གཞུང་ཚན་ཁག་སོ་སོས་
སྤྱི་མཐུན་དུ་སྤྱོད་འོས་པའི་ཚན་རིག་ཐབས་ཤེས་ལ་ཟེར་ཏེ། དེའི་རྣམ་གྲངས་
བྱེ་ བྲག་ ཏུ་ བཀོད་ ན་ འཕེལ་ འགྱུར་ སྨྲ་ བ་ དང༌། ལྟོས་ བཅས་ སྨྲ་ བ་ དང་།
55)



བརྒྱུད་རིམ་སྨྲ་བ་དང༌། བརྡ་འཕྲིན་སྨྲ་བ་དང་། ཚོད་འཛིན་སྨྲ་བ་དང་།
དོན་དམ་སྨྲ་བ་དང་། སྒྲིག་གཞི་རིང་ལུགས་དང༌། རྣམ་པ་རིང་ལུགས་དང་།
མིའི་རིགས་ཤེས་རིག་རིག་པ་དང༌། སེམས་ ཁམས་ རིག་ པ་དང་། དབྱི་་
འབྱེད་རིག་པ་དང་། བརྡ་རྟགས་སྒྲ་རིག་པ་དང་། ལྷ་སྒྲུང་གི་མ་ཕྱིའི་དབྱེ་
ཞིབ་རིག་པ་ལ་སོགས་པའི་རིགས་གཞུང་ཚན་ཁག་སོ་སོའི་ཚན་རིག་ཞིབ་འཇུག་
གི་ཐབས་ཤེས་རྣམས་ཕན་ཚུན་ལྟོས་བཅས་སུ་འབྲེལ་ཞིང་སྤེལ་མར་སྤྱོད་དགོས།
དེང་རབས་ཀྱི་རྩོམ་རིག་མཐའ་དཔྱོད་རིག་པས་ཚན་རིག་གི་ཐབས་ཤེས་དེ་དག་
གི་དགེ་མཚན་གྱི་ཆ་རྣམས་ནང་འདྲེན་དང་བདེ་སྤྱོད་བྱས་པས་གྲུབ་འབྲས་ཀྱང་
དགའ་འོས་པ་ཞིག་ ཐོབ་ཡོད། དཔེར་ན། བརྒྱུད་རིམ་སྨྲ་བ་དང་ཚོད་་་
འཛིན་སྨྲ་བ་དང་། བརྡ་འཕྲིན་སྨྲ་བ་བཅས་ཀྱི་རིགས་པ་སྤྱད་དེ་རྩོམ་པ་པོ་
དང་བསྟན་བཅོས་ལ་གདེང་འཇོག་དང་ཞིབ་འཇུག་བྱེད་ལུགས་ད་ལྟ་རང་རྒྱལ་
གྱི་རྩོམ་རིག་མཐའ་དཔྱོད་ལས་རིགས་སུ་གསར་དུ་དར་བཞིན་པའི་རིགས་པ་
ཞིག་སྟེ། ལིན་ཞེས་ཀྲེའི་《 ཨ་Q ཡི་རང་གཤིས་ཀྱི་བརྒྱུད་རིམ་བརྗོད་པ་》ཞེས་
དང་། ཧོང་ཧེ་ཏུན་གྱི་《 ཚོད་འཛིན་སྨྲ་བའི་ལྟ་བའི་སྟེང་ནས་མཛེས་པའི་ཕྱི་
ཡུལ་གྱི་རང་བཞིན་ལ་བརྟགས་པ་》ཞེས་པ་དང་། ལོའུ་ཡུན་གྱི་《 སྙན་ངག་གི་
མིང་བརྡའི་གོ་རིམ་སྤྱི་བཤད་》ཅེས་པ་ལ་སོགས་པའི་དཔྱད་རྩོམ་གྱི་འབྲས་བུ་
ཕུན་སུམ་ཚོགས་པར་ཐོན་པ་དང་དེ་དག་ལ་མཐའ་དཔྱོད་ཀྱི་ཐོབས་ཤེས་དང་
རིགས་པའི་ཕྱོགས་ལ་གསར་གཏོད་ཀྱི་རང་བཞིན་ལྡན་པས་ཀུན་གྱིས་གཅེས་སུ་
འཛིན་པ་ལྟ་བུ།
ཚན་རིག་གི་ཐབས་ཤེས་བྱེ་བྲག་པ་ནི་རྩོམ་རིག་མཐའ་དཔྱོད་ཀྱི་ཐབས་
ཤེས་དངོས་ཡིན་ཞིང་། མཚན་ཉིད་རིག་པའི་ཐབས་ཤེས་དང་ཚན་རིག་གི་
ཐབས་ཤེས་ཐུན་མོང་བ་དང་གཅིག་གྱུར་དུ་འབྲེལ་བའི་རང་བཞིན་གྱི་ཐུན་མོང་
དང་ཐུན་མོང་མ་ཡིན་པའི་ཁྱད་ཆོས་ཅན་ཞིག་ཡིན་པ་དང་། དུས་ཡུན་རིང་
བོའི་རྩོམ་རིག་མཐའ་དཔྱོད་ཀྱི་ལག་ལེན་དངོས་དང་ལོ་རྒྱུས་ཀྱི་ཉམས་མྱོང་ལས་
གྲུབ་ཅིང་འཕེལ་བ་ཞིག་དང་། མི་རིགས་འདྲ་མིན་དང་དུས་རབས་འདྲ་མིན་
551



གྱི་རྩོམ་རིག་མཐའ་དཔྱོད་ཀྱི་ཐབས་ཤེས་སྣ་ཚོགས་གཞི་ལས་འཕེལ་ཞིང་གྲུབ་
པའི་འགྱུར་ལྡོག་དང་འཕེལ་རྒྱུས་ཀྱི་རང་བཞིན་ཅན་ཞིག་ཡིན་ནོ། །
དང་པོ།
ཀྲུང་གོའི་གནའ་རབས་ཀྱི་རྩོམ་རིག་མཐའ་དཔྱོད་
ཀྱི་ཐབས་ཤེས་མདོར་ཙམ་བསྟན་པ། །
རང་རེའི་རྒྱལ་ཁབ་ཀྱི་རྩོམ་རིག་མཐའ་དཔྱོད་དར་བའི་ལོ་རྒྱུས་ཤིན་ཏུ་
རིང་སྟེ། སྔོན་ཆིན་རྒྱལ་རབས་སྔ་མའི་དུས་ནས་ཐོག་མའི་སྲོལ་ཚུགས་ཡོད་དེ།
དཔེར་ན་སྙན་ངག་ཕྱོགས་བསྒྲིགས་བམ་པོ་དང་པོ་སྟེ་《 སྙན་ངག་གི་མདོ་》ཞེས་
པའི་དཔྱད་གཏམ་ལྟ་བུས་སྐབས་དེའི་སྤྱི་ཚོགས་ལ་ཤུགས་རྐྱེན་ཆེན་པོ་ཐེབས་
ཡོད་པར་ངེས་ཏེ། ཁོ་ཙི་ཡིས། སྙན་ངག་ཤོ་ལོ་ཀ་སུམ་བརྒྱ་ལ་དཔྱད་པ་ཚིག་
གཅིག་ཏུ་བསྡུས་ན། ཆགས་སྲེད་ཀྱི་དྲི་མས་མ་གོས་སོ། ། ཞེས་པ་《སྙན་ངག་
གི་ མདོ་ 》ལ་དཔྱད་པའི་ལེགས་ བཤད་ ཀྱི་དཔྱད་གཏམ་ སྙན་ གྲགས་ ཅན་དེ་་་
བསྒྲགས། རང་རྒྱལ་ གྱི་ རྩོམ་རིག་མཐའ་དཔྱོད་འཕེལ་ བའི་ དུས་ཡུན་རིང་
བའི་ནང་དུ་ནུབ་གླིང་རྒྱལ་ཁབ་ཀྱི་མི་རིགས་ཁྱད་ཆོས་དང་ཐ་དད་པའི་ཐབས་
ཤེས་རང་གཤིས་ཅན་ཞིག་གྲུབ་ཡོད། དེའི་ཐབས་དང་རྣམ་པ་བྱེ་བྲག་ཏུ་དབྱེ་
ན་ཕལ་ཆེར་ག ཤམ་གསལ་གྱི་རིགས་འགའ་མཆིས་ཏེ།
གཅིག
ཚོར་སྣང་གི་མཐའ་དཔྱོད།
རྩོམ་རིག་བསྟན་ བཅོས་ ལ་ གཟིགས་ཞིབ་བྱས་རྗེས་ཀློག་པ་པོ་ རང་གི་
བསམ་ཚུལ་དང་རྟོགས་ཚུལ་ཇི་བཞིན་ཚིག་ཉུང་ལ་དོན་འདུས་པར་བརྗོད་པ་
ལས་དེར་རྟོག་དཔྱོད་ཞིབ་འཇུག་དང་རིགས་སྒྲུབ་མི་བྱེད་པའི་མཐའ་དཔྱོད་ཀྱི་
རྣམ་པ་ སྟབས་བདེ་ཞིག་ཡིན། དེས་རྩོམ་པ་པོ་དང་ བསྟན་བཅོས་ ཀྱི་ གྲུབ་་
552



འབྲས་དང་རྩོམ་གཤིས་ཀྱི་ཆེ་བ་བརྗོད་ཚེ་རྟག་ཏུ་སྣང་བརྙན་གྱི་ཚུལ་དུ་རིས་སུ་
ཐོན་པར་འབྲི་བ། དཔེར་ན་སྙན་རྩོམ་གྱི་ལུས་ལ་སྦྱར་ནས་མཐའ་དཔྱོད་ཀྱི་
དཔྱད་རྩོམ་ཚིགས་བཅད་དུ་འབྲི་བ་ལྟ་བུའོ། །
གཉིས། མཆན་འགྲེལ་རིག་པའི་མཐའ་དཔྱོད།
རྩོམ་རིག་བསྟན་བཅོས་ཀྱི་བརྗོད་བྱ་རྗོད་བྱེད་ལ་དོན་དངོས་དང་མཐུན་
པའི་འགྲེལ་བ་ཕྲ་ཞིང་ཞིབ་པར་བྱས་ཏེ་བརྗོད་བྱའི་དོན་སྙིང་གསལ་བཤད་གོ་
བདེ་བར་བཀྲོལ་བ། བསྟན་བཅོས་ཀྱི་བརྗོད་བྱའི་དོན་སྙིང་གི་ཁུངས་དངོས་
འཚོལ་ཞིང་དཔྱོད་པར་བརྩོན་པ་དང་རྩོམ་པ་པོའི་དམིགས་པ་དངོས་འདོན་ཨེ་
ཐུབ་ ཏུ་དཔྱོད་ པ་ནི་ མཆན་འགྲེལ་ རིག་ པའི་ མཐའ་དཔྱོད་ ཀྱི་ རྩ་ དོན་ ཡིན།
ཐབས་ཤེས་འདིའི་ལེགས་ཆ་ནི་བཀླག་བྱའི་བསྟན་བཅོས་ཀྱི་བརྗོད་དོན་དང་
མིང་ཚིག་སོགས་དང་རྩོམ་པ་པོའི་བསམ་པ་དང་དམིགས་པ་དངོས་ལ་མཆན་
འགྲེལ་གསལ་བཤད་དང་མངོན་འདོན་བྱེད་དོ། །
གསུམ།
ཁུངས་དང་ལུང་ལ་བརྟེན་ནས་མཐའ་དཔྱོད་པ།
མཐའ་དཔྱོད་ཀྱི་ཐབས་ཤེས་འདིས་གཙོ་བོ་ལོ་རྒྱུས་ཀྱི་འབྱུང་ཁུངས་་་་་
དངོས་ཀྱི་རྒྱུ་རྐྱེན་སྣ་ཚོགས་འཚོལ་ཞིང་དཔྱོད་པ་ཞིག་སྟེ། ཁུངས་དང་ལུང་
མང་པོ་དྲངས་ཏེ་རིགས་སྒྲུབ་ཀྱི་སྒོ་ནས་མཐའ་དཔྱོད་པས་འདི་ནི་དངོས་དཔང་
རིགས་སྒྲུབ་ཀྱི་ཐབས་ཤེས་ཤིག་ཡིན། མཐའ་དཔྱོད་ཀྱི་ ཐབས་ཤེས་འདིས་
གཙོ་བོ་བསྟན་བཅོས་ཀྱི་པར་གཞིའི་ཡི་གེ་ལ་ཞུ་དག་དང་། གཏམ་དཔེ་སོགས་
ཀྱི་མིང་དང་ཚིག་ལ་འགྲེལ་བ་དང་། དངོས་པོ་དང་དངོས་པོའི་བཏགས་མིང་
དང་བརྗོད་བྱ་དངོས་ཀྱི་ཁུངས་ལ་འཚོལ་ཞིབ་བྱེད་པ་དང༌། ཐ་ན་ལོ་གྲངས་
553



གུང་བསྒྲིགས་པ་དང་འདས་དོན་ཐོར་བུར་རྟོག་ཞིབ་བྱེད་པ་བཅས་ཀྱི་སྒོ་ནས་
མཐའ་དཔྱོད་པའི་ཐབས་ཤེས་ཤིག་ཡིན། ཐབས་ཤེས་འདི་རྩོམ་རིག་མཐའ་
དཔྱོད་སྤྱི་ལ་མཚོན་ན་གལ་ཆེ་བའི་རྨང་གཞིའི་ལས་ཀ་ཞིག་ཡིན་པས་དེ་ལ་ལོག་
ལེན་དུ་དངོས་སུ་བཀོལ་སྤྱོད་ཀྱི་རིན་ཐང་ངེས་ཅན་ཞིག་མཆིས་སོ། །
བཞི།
ཟུར་དཔྱོད་ཀྱི་ཚུལ་དུ་མཐའ་དཔྱོད་པ།
ཟུར་དཔྱོད་ཀྱི་རྣམ་པ་འདི་ནི་སྔོན་ཐང་རྒྱལ་རབས་ནས་བཟུང་དར་རྒྱས་
ཆེ་ལ། གཙོ་བོ་སྙན་རྩོམ་ལ་མཐའ་དཔྱོད་བྱེད་ མཁས། མིན་རྒྱལ་རབས་
ནས་ སྒྲུང་རྩོམ་ ལ་ ཟུར་ དཔྱོད་ ཀྱི་ མཐའ་ དཔྱོད་ བྱེད་ སྟང ས་ འདི་ དར་ ཞིང་།
ཅིན་ཧྲིན་ཐན་གྱིས་《ཆུ་ངོགས་གཏམ་རྒྱུད་》ཅེས་པ་དང་《 གཞོགས་ཁང་ནུབ་
མའི་གཏམ་རྒྱུད་》ཅེས་པའི་སྒྲུང་རྩོམ་དུ་བཀོད་པའི་ཟུར་དཔྱད་ཀྱི་གཏམ་ལྟ་བུ་
སོགས། སྐབས་ཤིག་ལའང་མཐའ་དཔྱོད་ཀྱི་ཐབས་ཤེས་འདི་སྒྲུང་རྩོམ་དང་
ཟློས་གར་གྱི་མཐའ་དཔྱོད་ལ་དར་ཆེ་བར་བྱུང་། །
སྒྲུང་རྩོམ་ལ་ཟུར་དཔྱད་འགོད་པའི་གཏམ་གྱི་སྦྱོར་ཚུལ་ལ་སྤྱིར་བཏང་དུ་
《ཁ་བྱང་》གི་ཚུལ་དུའམ་《 ཀློག་ཐབས་བརྗོད་པའི་》ཚུལ་དུའམ་ཡང་ན་ལེའུ་
རེའི་བསྡོམས་ཚིག་གི་ཚུལ་དུ་དང་། གཞན་ཡང་དབུ་མཆན་དང་བར་མཆན།
ཟུར་བརྗོད་བཅས་ཀྱི་ཚུལ་དུ་བཀོད་ཡོད། ཟུར་དཔྱད་ཀྱི་གཏམ་དེ་བསྟན་
བཅོས་དང་ལྷན་དུ་བཀོད་ཡོད་པས་ཀློག་མཁན་ལ་ཀློག་བདེ་གོ་བསྐོན་བྱེད་པའི་
མཐུན་རྐྱེན་ལེགས་པར་བསྐྲུན་ཡོད། དབུ་མཆན་དང་བར་མཆན། ཟུར་
བརྗོད་བཅས་ཀྱི་སྒོ་ནས་སྒྲུང་རྩོམ་གྱི་མི་སྣའི་སྣང་བརྙན་གྱི་ཉམས་འགྱུར་དང་
བརྗོད་དོན་བྱེ་བྲག་པའི་སྣང་ཚུལ་དངོས་ལ་གཟིགས་ཞིབ་དང་དཔྱད་པ་གཏོང་
བར་བློ་ཁ་རྒྱ་ཆེར་འབྱེད་ནུས། མཛེས་རྟོག་མྱོང་ཚོར་གྱི་རྟོགས་པ་མཐོ་རུ་སྤེལ་
བ་དང༌། བསྟན་བཅོས་ཀྱི་བསམ་ པའི་ རང་བཞིན་དང་སྒྱུ་ རྩལ་ གྱི་མཚོན་
554



སྟངས་ལ་གོ་བའམ་ཉམས་རྟོགས་གཏིང་ཟབ་ཏུ་སྐྱེད་ནུས་སོ། །
གཉིས་པ། ནུབ་གླིང་གི་རྩོམ་རིག་མཐའ་དཔྱོད་ཀྱི་རིགས་
གཞུང་ཚན་ཁག་འགའ་ངོ་སྤྲོད་བྱེད་པ།
ནུབ་ཕྱོགས་རྒྱལ་ཁབ་ཏུ་རྩོམ་རིག་མཐའ་དཔྱོད་ཀྱི་རིག་པ་དར་བའི་དུས་
ཡུན་ཧ་ཅང་རིང་བའི་ལོ་རྒྱུས་ཡོད་དེ། གནའ་བོའི་ཀུ་རུ་སིའི་སྐབས་ཀྱི་པཱ་རཱ་
ཐོ་དང་ཡ་ལི་སི་དོ་དཱས་ནས་བཟུང་དར་འགོ་བརྩམས་ལ་འཕེལ་རྒྱས་ཀྱི་ལོ་རྒྱུས་
ཤིན་ཏུ་རིང་ཞིང་རྩོམ་རིག་མཐའ་དཔྱོད་ཀྱི་རིགས་པ་དང་སྡེ་ཁག་ཀྱང་རྣམ་པ་
སྣ་ཚོགས་བྱུང་ཡོད། དུས་རབས་ཉི་ཤུ་བར་རྩོམ་རིག་མཐའ་དཔྱོད་སྔར་བྱུང་
མ་མྱོང་བའི་དར་རྒྱས་ཆེན་པོ་བྱུང་ལ། སྐབས་དེར་མཐའ་དཔྱོད་ཀྱི་ཐབས་
ཤེས་སྨྲ་བ་དང་རིགས་པ་སྨྲ་བ་ཆར་ཤུལ་གྱི་ཤ་མོ་བརྡོལ་བ་བཞིན་སྣ་ཚོགས་པར་
བྱུང་བས་མཁས་པ་རྣམས་ཀྱིས་མགྲིན་གཅིག་ཏུ་དུས་རབས་ཉི་ ཤུ་བ་ནི་མཐའ་
དཔྱོད་ཀྱི་དུས་རབས་ཞེས་བསྔགས་པར་བརྗོད་པ་ལྟ་བུའོ། ། དེང་རབས་ནུབ་
ཕྱོགས་རྒྱལ་ཁབ་ཏུ་དར་ཆེ་བའི་རྩོམ་རིག་མཐའ་དཔྱོད་ཀྱི་རིགས་པའི་སྡེ་ཁག་
གྲགས་ཆེ་འགའ་གཤམ་ནས་ངོ་སྤྲོད་མདོར་ཙམ་བྱའོ། །
གཅིག
སྤྱི་ཚོགས་ལོ་རྒྱུས་རིག་པའི་མཐའ་དཔྱོད།
སྤྱི་ཚོགས་རིག་པའི་སྟེང་ནས་རྩོམ་རིག་ལ་མཐའ་དཔྱོད་པའི་རིག་པའི་
སྲོལ་རྒྱུན་འདི་དར་བའི་དུས་ཡུན་ཧ་ཅང་རིང་སྟེ། དེའང་མཐའ་དཔྱོད་ཀྱི་
གྲུབ་མཐའ་ཞིག་ཏུ་གྲུབ་པ་ཉེ་བའི་དུས་སུ་བྱུང་བ་ཞིག་ཡིན།
དབྱི་ཏཱ་ལི་ཡི་ལུས་ཁོ་བྱ་བས་1725ལོར་《ཚན་རིག་གསར་བ་》ཞེས་པའི་
དཔྱད་རྩོམ་ཞིག་བརྩམས་ཏེ་མིའི་རིགས་ཀྱི་སྤྱི་ཚོགས་རིག་གནས་བྱུང་འཕེལ་གྱི་
555



ལོ་རྒྱུས་བརྒྱུད་རིམ་ལ་འཚོལ་ཞིབ་བྱས་ཐོག་རྩོམ་རིག་སྒྱུ་རྩལ་དང་སྤྱི་ཚོགས་འཚོ་
བའི་བར་གྱི་འབྲེལ་བར་རྟོག་དཔྱོད་ཞིབ་འཇུག་བྱས་ཏེ་ཐོག་མར་སྤྱི་ཚོགས་རིག་
པའི་མཐའ་དཔྱོད་གྱི་རིགས་ པའི་གཞུང་ལུགས་བརྒྱུད་རིམ་ལྡན་པར་སྲོལ་་་་་
བཏོད་པ་ནི་ཆེས་སྔ་ཤོས་ཀྱི་རྣམ་པ་ཡིན། སྤྱི་ཚོགས་ལོ་རྒྱུས་རིག་པའི་མཐའ་
དཔྱོད་ཀྱི་རིག་པ་རྩོམ་རིག་མཐའ་དཔྱོད་ཀྱི་ལག་ལེན་དུ་སྤྱོད་པའི་ཐོག་མ་ནི་
དུས་རབས་བཅུ་དགུ་བའི་ཧྥ་རན་སིའི་མཐའ་དཔྱོད་པ་ཏན་ནཱ་ཡིན། ཁོང་
གིས་《དབྱིན་ཇིའི་རྩོམ་རིག་ལོ་རྒྱུས་》དང་《 སྒྱུ་རྩལ་གྱི་མཚན་ཉིད་རིག་པ་》ཞེས་
པའི་གསུང་རྩོམ་གལ་ཆེན་དེ་གཉིས་བརྩམས་ཤིང༌། ཏན་ནཱའི་རྩོམ་རིག་གི་ལྟ་
བ་ལ་འཇར་མན་རྒྱལ་ཁབ་ཀྱི་མཚན་ཉིད་རིག་པ་བ་ཁོན་ཏེའི་དངོས་དཔང་རིང་
ལུགས་ཀྱི་ལྟ་བའི་ཤན་ཞུགས་པར་སྐད། ཁོང་གིས་རྩོམ་རིག་མཐའ་དཔྱོད་ཀྱི་
ཐད་དུ་རྩ་རྒྱུ་རྣམ་པ་གསུམ་ལ་རག་ལས་པར་སྨྲ་བའི་ རིགས་པའི་གཞུང་ལུགས་
ཀྱི་གཞི་བཏིང་ཡོད། དེ་ནི་རྩོམ་རིག་སྒྱུ་རྩལ་ལ་རིགས་རྒྱུད་ཚོ་བ་དང་ཁོར་ཡུག་
དུས་རབས་བཅས་ཀྱི་རྩ་རྒྱུ་རྣམ་པ་གསུམ་ལ་རག་ལས་པར་འདུག་ཅེས་བསྟན་པ་
དང་། གཞུང་ལུགས་དེའི་དགོངས་པ་ལྟར་རྩོམ་རིག་བསྟན་བཅོས་ལ་རྟོག་
དཔྱོད་བྱེད་ཚེ་ཐོག་མར་དེའི་འབྱུང་ཁུངས་ཀྱི་རྩ་བའི་རྒྱུ་རྐྱེན་གསུམ་སྟེ་རིགས་
རྒྱུད་ཚོ་བ་དང་ཁོར་ཡུག་དང་དུས་རབས་བཅས་ལ་རྟོག་དཔྱོད་བྱེད་དགོས་པ་
དང་། དཔེར་ན་ཁོང་གི་གནའ་བོའི་ཀུ་རུ་སིའི་སྒྱུ་རྩལ་ གྱི་དཔྱད་གཏམ་ལ་
མཚོན་ན་ ཡིག་ ཚོགས་ རྒྱ་ཆེན་ པོས་ དེའི་ ལོ་ རྒྱུས་ གནས་ ཚུལ་ བརྗོད་ པ་ དང་།
གནའ་བོའི་ཀུ་རུ་སིའི་གནམ་གཤིས་དྲོ་ཞིང་འཇམ་པ་དང་། མངའ་ཁོངས་ན་
རི་བོ་མང་ལ་རྒྱ་མཚོར་ཉེ་བ། འཚོ་གནས་ཀྱི་ཡུལ་གྲུའི་བཀོད་པ་མཛེས་ཤིང་
སྐྱིད་པ་དང་གང་བདེ་བ། ཕྱིའི་དགྲ་བོའི་བཙན་འཛུལ་འགོག་སླ་བའི་མཁར་
རྫོང་ལྟ་བུར་གྲུབ་པ་དང་། གནའ་བོའི་ཀུ་རུ་སི་བ་རྣམས་ཀྱི་རྣམ་རིག་གསལ་
ཞིང་བློ་རྩེ་རྣོ་བ། སྦྱོང་རྩལ་ལ་མཁས་ཤིང་བློ་ཁོག་ཟབ་ཅིང་ཡངས་པ། དེ་
ཡང་གནའ་བོའི་ཀུ་རུ་སིའི་མངའ་ཁོངས་རྒྱུ་ཁྱོན་ཧ་ཅང་ཆུང་ལ་ལྷུན་པོ་དང་
གཙང་བོ་ཆེན་པོ་མེད་པ། གནམ་གཤིས་ཧ་ཅང་དྭངས་བས་རི་ཀླུང་ཐམས་
a?
556



ཅད་མིག་མདུན་དུ་གསལ་བར་ལྷགས་ཐུབ་པས་རྒྱལ་ཁབ་ཅེས་པའི་ཐ་སྙད་ཀྱི་
དོན་ཀུན་གྱི་སེམས་ངོར་ཁ་གསལ་ཞིང་ས་གཤིས་ཀྱི་དོན་དང་བཅས་པར་སྣང་
ཐུབ་པ། གནའ་བོའི་ཀུ་རུ་སི་བ་རྣམས་དབྱེ་འབྱེད་དང་དགག་སྒྲུབ་ཀྱི་རིགས་
པར་ གོམས་ པའི་ སེམས་ ཁམས་ ཅན་ དང་ འདུ་ ཤེས་ ཅན་ དུ་ གྲུབ་ པ་ དང་།
གནའ་བོའི་ཀུ་རུ་སིའི་ཡུལ་ཁོར་གྱི་རི་བོ་ཐམས་ཅད་སྔོ་ལྗང་སྤང་དང་མེ་ཏོག་
གིས་བརྒྱན་པ་དང་གཙང་ཆབ་བསིལ་མའི་རྒྱུན་རྣམས་དྭངས་ཤིང་གསལ་བ་
དང་དུས་ཚིགས་བཞི་བོར་དཔྱིད་དཔལ་གྱི་མདངས་འཛིན་པས་ཡུལ་མི་རྣམས་
བདེ་སྐྱིད་ཀྱི་ངང་ཚེ་གཅིག་གི་འཚོ་བ་ནི་དགའ་སྟོན་ལ་གཡེང་བཞིན་འཚོ་ཞིང་
གནས་པའི་རྒྱུ་མཚན་གྱིས་གནའ་བོའི་ཀུ་རུ་སི་བ་རྣམས་འཛམ་གླིང་གི་སྒྱུ་རྩལ་
གྱི་མཁན་པོར་གྱུར་པ་དང་དེ་དག་ལ་སྒྱུ་རྩལ་བའི་རང་གཤིས་ཐུན་མོང་མ་ཡིན་
པའི་གཤིས་རྒྱུད་གསུམ་འཛོམས་ཡོད་དེ། དང་པོ་ཚོར་ཤེས་ཀྱི་དབང་པོ་ས་
གསལ་ཞིང་རྣོ་བ་དང་རྒྱུ་རྐྱེན་ཕྲ་མོ་ཐམས་ཅད་ལེགས་པར་སྤྱད་དེ་འོས་མཐུན་
དུ་སྐྱེ་སྟོབས་ཀྱི་དཔལ་དང་ལྡན་པའི་ གཟུགས་བརྙན་སྐྲུན་མཁས་ པར་སྣང་།
གཉིས་པ་ནི་གཡོ་སྒྱུའི་ ལྷད་མ་ཞུགས་པར་བག་ཡོད་སེམས་ཤེས་དང་བརྩོན་་
འགྲུས་ཅན་དང་ཆོག་ཤེས་ཅན་དང་། མངོན་སུམ་པའི་དངོས་གཟུགས་་་་་
བརྟན་ཆགས་པའི་རྣམ་པའི་གཟུགས་དབྱིབས་འབྲི་དགའ་བས། ཁོ་ཚོའི་སྒྱུ་
རྩལ་བསྟན་བཅོས་ཀུན་རྟོག་སྣང་གི་འཆར་སྒོའི་བློ་བཀོད་ལེགས་ཤིང་དབང་
ངོར་ སྣང༌ སླ་ བའི་ དངོས་ རྣམ་ བྱེ་ བྲག་ པ་ རྣམས་ བརྗོད་ བྱར་ བཟུང༌ བས།
འཛམ་གླིང་གི་མི་རིགས་སོ་སོ་དང་དུས་རབས་སོ་སོའི་སྐྱེ་བོ་ཀུན་གྱིས་གོ་སླ་བ་
དང་། སྐལ་བརྒྱའི་རིང་དུ་ཉམས་པ་མེད་པར་གཟིགས་མོའི་དཔལ་དུ་གནས་
སོ། ། གསུམ་པ་ནི་འཇིག་རྟེན་གྱི་འཚོ་བ་ལ་དགའ་ཞིང་གཅེས་པ་དང་ནང་
སེམས་ཀྱི་གཞུང་དྲང་ཞིང་དཀར་བ་དང་ཕྱི་ལུས་ གཟུགས་ཀྱི་ལང་ཚོའི་སྒེག་་
ཉམས་ཀྱི་དཔལ་མངོན་པར་དོད་པ་ལ་གཙིགས་ཆེན་བྱེད་པའི་མཛེས་རྟོག་ལྟ་བ་
འཛིན་པ། གོང་སྨོས་ཀྱི་ཐུན་མོང་མ་ཡིན་པའི་ཁྱད་ཆོས་དེ་དག་གིས་གནའ་
བོའི་ཀུ་རུ་སིའི་རྩོམ་རིག་སྒྱུ་རྩལ་གྱི་ཁྱད་དུ་འཕགས་པའི་གྲུབ་འགྲས་མངོན་པར་
557



མཚོན་པ་དང་དེས་ཀྱང་མི་རིགས་གཞན་དག་གི་སྒྱུ་རྩལ་གྱིས་ཀྱང་འགྲན་དུ་མེད་
པའི་སྒྱུ་རྩལ་གྱི་ཡང་རྩེ་ཟིན་པར་མཚོན་ནོ། །
སྤྱི་ཚོགས་ལོ་རྒྱུས་རིག་པའི་མཐའ་དཔྱོད་ཀྱིས་བསྟན་བཅོས་བྱུང་བའི་སྤྱི་
ཚོགས་ལོ་རྒྱུས་ཀྱི་གནས་ཚུལ་དངོས་ལ་འཚོལ་ཞིབ་དང་རྟོག་དཔྱོད་ལ་མཐོང་
ཆེན་བྱེད་པར་དོན་སྙིང་ཟབ་མོ་ཞིག་མཆིས། རྩོམ་རིག་ལོ་རྒྱུས་སྟེང་མཐའ་
དཔྱོད་ཀྱི་རིགས་པ་འདིའི་ཤུགས་རྐྱེན་ཧ་ཅང་ཆེན་པོ་ཐེབས་ཡོད། དེ་ཡང་
མར་ཁེ་སི་རིང་ལུགས་ཀྱི་ལྟ་བའི་ཚད་དུ་སླེབས་མེད་པས་ཁོ་ཚོས་རྩོམ་རིག་སྒྱུ་
རྩལ་གྱི་བྱུང་བ་སྤྱི་ཚོགས་འཚོ་བར་རག་ལས་པ་ཁོ་ནར་མཐོང་ཆེན་བྱས་པ་ལས།
རྩོམ་རིག་སྒྱུ་རྩལ་གྱིས་སྤྱི་ཚོགས་འཚོ་བར་ཕྱིར་ལྡོག་ཏུ་ནུས་པ་འདོན་པ་མཐོང་
མི་ཐུབ་པ་དང་། རྩོམ་རིག་གི་ཕྱིའི་ཆ་རྐྱེན་ལ་མཐོང་ཆེན་བྱེད་པ་ལས་རྩོམ་
རིག་རང་ངོས་ཀྱི་མཛེས་རྟོག་གི་རང་བཞིན་མཐོང་མི་ཐུབ་པའོ། ། དུས་རབས་
འདིའི་དཀྱུས་ཙམ་ནས་བཟུང་སྤྱི་ཚོགས་ལོ་རྒྱུས་རིག་པའི་ཐབས་ཤེས་ཀྱི་ལེགས་
ཆ་རྣམས་དེའི་འགལ་ཟླར་ལངས་པའི་རྣམ་པའི་རིང་ལུགས་པའི་མཐའ་དཔྱོད་
ཀྱིས་མཐར་དེའི་ཚབ་བྱས་སོང་།
གཉིས།
རྣམ་པ་རིང་ལུགས་པའི་མཐའ་དཔྱོད་བྱེད་སྟངས།
རྣམ་པ་རིང་ལུགས་པའི་མཐའ་དཔྱོད་བྱེད་ སྟངས་ནི་སྤྱི་ཚོགས་ལོ་རྒྱུས་
རིག་ པའི་ མཐའ་དཔྱོད་ ལ་ དགག་ པའི་ ཚུལ་ དུ་ མངོན་ པར་ བྱུང་བ་ ཞིག་ སྟེ།
ཆེས་ཐོག་མའི་རྣམ་པ་རིང་ལུགས་ནི་ཨུ་རུ་སུར་དར་བས་དེ་ལ་ཨུ་རུ་སུའི་རྣམ་པ་
རིང་ལུགས་སུ་བརྗོད། དེའི་སྲོལ་བཏོད་མཁན་ནི་ཧྲི་ཁེ་ལོ་ཧྥུ་སི་ཅི་ཡིན། ཨུ་
རུ་སུའི་རྣམ་པ་རིང་ལུགས་པའི་མཐའ་དཔྱོད་ཀྱིས་རྩོམ་རིག་རང་ངོས་ཀྱི་བྱུང་
འཕེལ་ཀྱི་རྒྱུ་རྐྱེན་མངོན་པར་འདོན་པ་དམིགས་སུ་འཛིན་པ་དང༌། རྩོམ་རིག་
རང་ངོས་ཀྱི་ཆོས་ཉིད་དང་སྟོབས་ཤུགས་ནན་དུ་བརྗོད་ཅིང་རྩོམ་རིག་མཐའ་
558



དཔྱོད་ཀྱི་མདུང་རྩེ་དེ་རྩོམ་རིག་བསྟན་བཅོས་དངོས་ལ་དམིགས་སུ་གཏད་པ་
དང་། ཧྲི་ཁེ་ལོ་ཧྥུ་སི་ཅིས། ང་ཚོའི་རྩོམ་རིག་གི་རིགས་པའི་གཞུང་ལུགས་ནི་
རྩོམ་རིག་ནང་ཁུལ་གྱི་ཆོས་ཉིད་ལ་ཞིབ་འཇུག་བྱེད་པ་ཉིད་དོ། ། དེ་ཡང་
བཟོ་གྲྭ་ཞིག་གི་གནས་ཚུལ་ལ་དཔེར་བཞག་ནས་བཤད་ན། ང་རང་དགའ་
ཕྱོགས་འཛམ་གླིང་གི་སྲིང་བལ་འཁེལ་འཐག་གི་ཚོང་རའི་གནས་ཚུལ་མ་ཡིན་ལ།
ཐོ་རཱ་སུའི་སྲིད་ཇུས་ཀྱང་མ་ཡིན་པར། སྲིང་སྐུད་འགྲོ་ གྲངས་དང་འཁེལ་
འཐག་བྱེད་སྟངས་ཁོ་ནའོ། ། ཞེས་གསུངས་པ་ལྟ་བུ་དང༌། རྣམ་པ་རིང་
ལུགས་པའི་མཐའ་དཔྱོད་པ་གཞན་པ་ཡཱ་གོ་པུ་སིན་གྱིས་ཀྱང༌། རྩོམ་རིག་
མཐའ་དཔྱོད་ཀྱི་ཡུལ་དངོས་ནི་སྤྱིར་བཏང་གི་རྩོམ་རིག་ཅེས་པ་དེ་མ་ཡིན་པར་
རྩོམ་རིག་གི་རང་བཞིན་ནམ་བསྟན་བཅོས་ག་གེ་མོ་ཞིག་གི་རྩོམ་རིག་བསྟན་
བཅོས་སུ་འགྲུབ་བྱེད་ཀྱི་རྐྱེན་ལ་བྱའོ། །9 ཞེས་གསལ་པོར་བསྟན། ཁོ་ཚོས་
བསྟན་བཅོས་ཀྱི་བརྗོད་བྱ་སྤྱི་ཚོགས་འཚོ་བའི་ནང་དོན་དང་བརྗོད་སྙིང་གི་་
བསམ་བློའི་རང་བཞིན་ལ་སྣང་ཆེན་མི་བྱེད་པར་གཙོ་བོར་རྩོམ་རིག་གི་རང་
བཞིན་ཏེ་སྒྱུ་རྩལ་གྱི་རང་བཞིན་ཁོ་ན་ནན་དུ་བརྗོད་ཅིང་སྙིང་བོར་འཛིན་པ་
ཞིག་སྟེ། རྩོམ་རིག་བསྟན་བཅོས་ཀྱི་ཕྱིའི་རྐྱེན་སྣ་ཚོགས་ཀྱི་ཞིབ་འཇུག་ལས་
དེའི་ནང་རྐྱེན་ཁོ་ནར་ཞིབ་འཇུག་བྱེད་པའི་ཕྱོགས་སུ་ཁྲིད་དེ་རྩོམ་རིག་མཐའ་
དཔྱོད་ཀྱི་རིག་པར་དགེ་མཚན་ལྡན་པའི་སྟོབས་ཤུགས་ གསར་ པའི་ ཤུགས་་་་
བསྣན་པར་ངེས། འོན་ཏེ་ཕྱི་དངོས་པོའི་རྐྱེན་དང་ནང་བསམ་པའི་རྐྱེན་་་
རྣམས་ཕྱིར་བཀག་ན་བསྟན་བཅོས་ཀྱི་བརྗོད་བྱའི་ནང་དོན་འགོག་ཉེན་ཆེ་བ་
ཞིག་ཡིན་པ་སྨོས་མ་དགོས་སོ། ། རྩོམ་རིག་གི་བླ་སྲོག་ཏུ་གྱུར་བའི་མི་གཤིས་ཀྱི་
རང་བཞིན་ཆགས་སྡང་གི་སེམས་ཕྱིར་ཕུད་ཅིང་ཁོ་རང་ཚོས་སྒྱུ་རྩལ་གྱི་ཆ་ཡོད་
ཚད་དེ་སྒྱུ་རྩལ་གྱི་མཚོན་ཐབས་ཀྱི་རྣམ་པ་འབའ་ཞིག་སྟེ། མཚོན་བྱེད་ཀྱི་རྣམ་
པའི་ཐབས་སྣ་ཚོགས་གཅིག་བསྡུས་ཀྱིས་དཔྱོད་པ་ལས་དོན་གཞན་ཅི་ཡང་མ་
མཆིས་པར་བསྒྲགས་པ་ལྟ་བུའོ། ། ཁོ་ཚོས་བལྟས་ན་སྒྱུ་རྩལ་ཏེ་མཚོན་བྱེད་ཀྱི་
ཐབས་དང་རྣམ་པ་ལ་ངེས་པ་དང་མཚོན་ཐབས་ནི་རྩོམ་རིག་གི་རྩ་བའི་དམིགས་
559



ཡུལ་དངོས་ལ་འདོད་པ། ཁོ་ཚོས་རྩོམ་རིག་མཐའ་དཔྱོད་ཀྱི་ལག་ལེན་ནང་དུ་
བརྗོད་བྱ་དོན་གྱི་བཀོད་སྒྲིག་བྱེད་སྟངས་དང་རྗོད་བྱེད་ངག་གི་སྦྱོར་སྟངས་ཏེ་
མིང་དང་ཚིག་གི་སྡེབ་ལུགས་བཅས་ཀྱི་ཕྱོགས་ནས་རྩོམ་རིག་བསྟན་བཅོས་ལ་
རྟོག་དཔྱོད་ཞིབ་འཇུག་བྱེད་པ་ལས། བརྗོད་བྱའི་ནང་དོན་གྱི་ཆ་ལོགས་སུ་
བཀར་ནས་ཕྱིར་ཕུད་དེ། རྩོམ་རིག་གི་སྐད་ཆའམ་ངག་གི་སྡེབ་སྦྱོར་གྱི་རྣམ་པ་
ཁོ་ན་ནན་གྱིས་བརྗོད་པ་ཉིད་དོ། །
དུས་རབས་ཉི་ཤུ་བའི་བགྲང་བྱ་ཉི་ཤུ་ནས་ལྔ་བཅུའི་བར་དུ་དབྱིན་ཇི་དང་
ཨ་མེ་རི་ཁའི་མཐའ་དཔྱོད་ཀྱི་ལས་རིགས་ཁྲོད་དུ་རྣམ་པ་རིང་ལུགས་པའི་མཐའ་
དཔྱོད་འདི་ཧ་ཅང་དར་ཆེ་བས་དེ་ལ་དབྱིན་ཇི་དང་ཨ་མེ་རུ་ཀའི་ལུགས་ཀྱི་
མཐའ་དཔྱོད་གསར་མ་པ་ཞེས་བརྗོད་པ་དང་དེ་ནི་དེང་རབས་ནུབ་ཕྱོགས་རྒྱལ་
ཁབ་ཁག་ལ་ཤུགས་རྐྱེན་ཧ་ཅང་ཆེ་བའི་མཐའ་དཔྱོད་ཀྱི་གཞུང་ལུགས་ཤིག་ཡིན།
མཐའ་དཔྱོད་གསར་བའི་རིགས་པའི་གཞུང་ལུགས་ཀྱི་སྲོལ་འབྱེད་མཁན་
ནི་དེང་རབས་སྙན་རྩོམ་གསར་གཏོད་པ་ཨེ་ལད་ཐད་དང་དབྱིན་ཇིའི་སྒྲ་དོན་
རིག་པ་པ་ལིས་ཚ་ཚུ་རྣམ་གཉིས་ཡིན་ལ། 1942ལོར་ལན་སོན་གྱིས་《 མཐའ་
དཔྱོད་གསར་བ་》ཞེས་པའི་དཔེ་དེབ་ཅིག་པར་དུ་བསྐྲུན་ཏེ་ཨེ་ལད་ཐད་དང་
ལིས་ཚ་ཚུ་རྣམ་གཉིས་ཀྱི་རྩོམ་རིག་སྒྱུ་རྩལ་གྱི་ལྟ་བ་ལ་མཐའ་དཔྱོད་ཀྱི་དཔྱད་པ་
བཏང་པས། མཐའ་དཔྱོད་གསར་མ་བ་ཞེས་པའི་མིང་དེ་ལས་ཐོགས། ལན་
སོན་དང་ཁོའི་རྗེས་འཇུག་པ་སློབ་མ་གསུམ་ལའང་མཐའ་དཔྱོད་གསར་མ་པ་
དང་། དེ་ཨ་མེ་རི་ཀར་དར་རྒྱས་ཀྱི་སྐལ་བ་བྱུང་སྟེ་མཚན་སྙན་གྲགས་ཀྱང་
འཛམ་གླིང་ལ་ཁྱབ་ཅིང་མཐའ་དཔྱོད་གསར་མ་པའི་མི་རབས་གསུམ་པ་ལྕེ་ལཱ་ཁེ་
དང་ལེ་མུ་སེ་ཐཱ་སོགས་ཀྱི་མཁས་པའང་རིམ་པར་བྱུང་། ལེ་ལཱ་ཁེ་དང་ཨོ་ལུན་
རྣམ་ གཉིས་ཀྱིས་《རྩོམ་རིག་གི་རིགས་ པའི་གཞུང་ལུགས་》ཞེས་པའི་གཞུང་་་་
མཛད་པ་དང་། ལེ་མུ་སེ་ཐཱ་དང་པུ་ཁེ་སུ་རྣམ་གཉིས་ཀྱིས《 རྩོམ་རིག་མཐའ་
དཔྱོད་ཀྱི་ལོ་རྒྱུས་མདོར་བསྡུས་》ཞེས་པའི་གཞུང་མཛད་དེ། རྩོམ་རིག་ལོ་
རྒྱུས་ཀྱི་རྐྱེན་དང་གཞུང་གི་ཕྱོགས་ཀུན་འཚོལ་པར་མཐའ་དཔྱོད་གསར་མ་བ་ལ་
56)



རྒྱུད་རིམ་ལྡན་པའི་རིགས་པའི་གཞུང་ལུགས་ཀྱི་ཕྱོགས་བསྡོམས་རྒྱས་པར་་་་་
མཛད། །
མཐའ་དཔྱོད་གསར་མ་པའི་རིགས་པའི་གཞུང་ལུགས་ཀྱི་རྩ་བའི་གོ་དོན་
གཤམ་གྱི་ཕྱོགས་འགའ་མཆིས་ཏེ། (1) གཟུགས་ཉིད་སྨྲ་བ། རྩོམ་རིག་
བསྟན་བཅོས་རང་ཚུགས་སུ་གྲུབ་པའི་དངོས་པོའི་གཟུགས་ཕུང་དུ་ལྟ་བ་དང་།
མཐའ་དཔྱོད་ཀྱི་ཡུལ་དངོས་ལ་རྩོམ་རིག་བསྟན་བཅོས་ཁོ་ན་འཛིན་པ་ལས་་་
གཞན་ཅི་ཡང་མཐའ་དཔྱོད་ཀྱི་ཡུལ་མ་ཡིན་པར་འདོད་པ་དང༌། ཨེ་ལད་ཐཱ་
ཡིས་ཀྱང་། ལྷག་བསམ་རྣམ་དག་གིས་མཐའ་དཔྱོད་དང་རིག་པ་ཁྱད་དུ་
གསལ་བའི་སྒོ་ནས་སྙན་རྩོམ་ལ་གཟིགས་ཞིབ་བྱེད་པ་ལས་སྙན་ངག་པ་ལ་མི་
བྱེད་དོ་ཞེས་པ་དང་། མོས་སྤྲོའི་ཡུལ་ལ་སྙན་ངག་པ་མི་འཛིན་པར་སྙན་རྩོམ་
ཁོ་ན་བཟུང་ན། སྙན་རྩོམ་མཆོག་དམན་ལ་དངོས་ཐོག་བདེན་འཚོལ་གྱིས་
གདེང་འཇོག་རྣམ་དག་བྱེད་པར་ཧ་ཅང་འོས་ཤིང་ཕན་ནོ། །ཞེས་འདོད་པ་ལྟ་
བུ་དང་། རྩེ་མུ་སེ་ཐཱ་དང་པེར་ཨེ་ལི་རྣམ་གཉིས་ཀྱིས་མཛད་པའི་《བསམ་དོན་
གྱི་འཁྲུལ་ཤེས་》དང་《ཚོར་སྣང་གི་འཁྲུལ་ཤེས་》ཞེས་པར་བསྟན་བཅོས་དང་
རྩོམ་པ་པོ་དང་ཀློག་པ་པོ་ཕན་ཚུན་བར་གྱི་འབྲེལ་བ་སྣ་ཚོགས་ལ་རྣམ་པར་དབྱེ་
བ་དང༌། བསམ་དོན་གྱི་འཁྲུལ་ཤེས་སྨྲ་བས་དགག་པ་དང་དེའི་མདུང་རྩེ་རྒྱུ་
འབྲས་ཀྱི་རྣམ་གཞག་གཙོར་འཛིན་པའི་དངོས་དཔང་སྨྲ་བའི་མཐའ་དཔྱོད་
དང་རྟོག་འཆར་རིང་ལུགས་པའི་མཐའ་དཔྱོད་དང༌། དེ་མིན་ཕྱོགས་ལོ་ཡུ་ཏའི་
སེམས་རྒྱུད་དབྱེ་ཞིབ་རིག་པའི་མཐའ་དཔྱོད་དམ་སེམས་ཁམས་དབྱེ་ཞིབ་སྨྲ་
བའི་མཐའ་དཔྱོད་བཅས་སུ་གཏད་ཡོད། མཐའ་དཔྱོད་གསར་མ་པས་དངོས་
དཔེ་མང་པོ་རྒྱ་ཆེར་དྲངས་ཏེ་བསྟན་བཅོས་ཀྱི་དོན་སྙིང་དང་རྩོམ་པ་པོའི་རང་
རྟོགས་ཀྱི་དམིགས་ཡུལ་གཉིས་ཐ་དད་དུ་སྒྲུབ་པ་དང་ གསལ་བཤད་བྱེད་པ།
རྩོམ་པ་པོས་རང་ངོས་ནས་བསྟན་པའི་བསམ་དོན་གྱི་ཡིག་ཚང་དངོས་སུ་ཡོད་
ཀྱང་དེ་མཐའ་དཔྱོད་ཀྱི་ཚད་གཞིར་འཛིན་མི་རུང་བར་ལྟ་བུ་དང༌། དབང་
ངོའི་འཁྲུལ་ཤེས་སྨྲ་བས་ཀྱང་ཀློག་པ་པོའི་ནང་སེམས་ཀྱི་རྟོག་སྣང་ཙམ་གཞལ་བྱ་
561



བསྟན་བཅོས་ལ་མཐའ་དཔྱོད་པའི་ཚད་མར་འདོད་པར་དགག་པ་སྟེ་ཀློག་པ་
པོའི་ཚོར་སྣང་མཐའ་ཡས་པས། བཀླག་བྱའི་བསྟན་བཅོས་ གཅིག་ལ་ ཀློག་
མཁན་སོ་སོར་ཚོར་སྣང་ཐ་དད་དུ་འབྱུང་བས་ཀློག་པ་པོའི་སེམས་ངོའི་རྟོག་སྣང་
དེ་ མཐའ་དཔྱོད་དང་གདེང་འཇོག་གི་ཚད་མར་འཛིན་མི་ འོས་ པར་ གསལ།
གལ་སྲིད་དེ་མཐའ་དཔྱོད་ཀྱི་ཚད་མར་བཟུང་ན་ལྟོས་བཅས་རིང་ལུགས་ཀྱི་་
ཕྱོགས་རིས་ཀྱི་གཡེང་སར་ལྷུང་ངེས་པར་འདོད་དོ། ། མདོར་ན་ཁོ་ཚོས་མཐའ་
དཔྱོད་ཀྱི་གནད་དངོས་ནི་བསྟན་བཅོས་ཀྱི་རང་གཟུགས་ཁོ་ན་ཡིན་པར་འདོད་
དོ། །(2) མཐའ་དཔྱོད་གསར་མ་པས་བསྟན་བཅོས་ཀྱི་རང་གཟུགས་ནི་རྣམ་
པའམ་(གྲུབ་ཟིན་པའི་བརྗོད་བྱ་) སྒྱུ་རྩལ་བསྟན་བཅོས་ཏེ་མཛེས་རྟོག་གི་གཞལ་བྱའི་
ཡུལ་ཐུན་མོང་མ་ཡིན་པ་དེ་ལ་ཞབས་འདེགས་བྱེད་པའི་ངག་སྦྱོར་གྱི་བརྡ་རྟགས་
ཀྱི་མ་ལག་ཆ་ཚང་བ་ཞིག་གམ་བརྡ་རྟགས་ཀྱི་སྒྲིག་གཞིའི་བཀོད་པ་ཞིག་ཡིན་
པར་འདོད་པས། རྣམ་པ་ནི་རྩོམ་རིག་མཐའ་དཔྱོད་ཀྱི་འཇུག་ཡུལ་དངོས་ལ་
སྣང་བ་དང་། དཔེར་ན་མཐའ་དཔྱོད་གསར་མ་པ་སྙན་རྩོམ་ལ་མཐའ་དཔྱོད་
པར་ཤིན་ཏུ་མཁས་ཤིང་གཙོ་བོ་སྙན་རྩོམ་གྱི་སྒྲིག་གཞིའི་བཀོད་པར་དབྱེ་ཞིབ་
བྱེད་མཁས་པ་ལྟ་བུའོ། ། ལེ་ལད་ཁེ་དང་ཨོ་ལོན་རྣམ་གཉིས་ཀྱིས་མཛད་པའི་
《རྩོམ་རིག་གི་རིགས་པའི་གཞུང་ལུགས་》ཞེས་པ་ལས་་རྩོམ་རིག་ནང་རྐྱེན་ལ་
དབྱེ་བ་ཞེས་པའི་བརྗོད་བྱ་དངོས་ནི་སྒྲ་དང་མིང་ཚིག་གི་སྦྱོང་སྟངས་དང་རྩོམ་
ལུས་ཀྱི་རིགས་དང༌། དམིགས་རྣམ་སྐྲུན་སྟངས་སོགས་ཀྱི་རྣམ་པའི་གྲུབ་ཆའི་
རྣམ་གཞག་གི་སྐོར་དག་གོ །ཞིབ་མོ་རྣམ་འཐག་ལྟ་བུའི་ཀློག་ཐབས་ཀྱིས་
བསྟན་བཅོས་ཀྱི་གླེགས་བམ་དངོས་ལ་མཆན་འགྲེལ་དང་དབྱེ་ཞིབ་ཕྲ་ཞིང་ཞིབ་
པར་བྱེད་པ་དང་བསྟན་བཅོས་ཀྱི་མིང་དང་ཚིག་རེའི་གོ་དོན་ལ་ནན་ཏུ་བཀླགས་
ཏེ་དངོས་དོན་ལ་བརྡར་ཤ་གཅོད་པ་དང་དེ་མིན་མིང་ཚིག་གི་བརྡའི་ ཤུགས་
རྟོགས་ཀྱི་དོན་( ཤུགས་བསྟན་དང་རྐྱེན་འབྱུང་གི་དོན་)རྣམས་ཉམས་སུ་རྟོགས་ཐུབ་པར་
བྱེད་པ་དང་། མིང་དང་ཚིག་གི་འབྲེལ་བ་སོགས་ཀྱི་རྣམ་གཞག་ཕྲ་མོར་དོ་
སྣང་བྱས་ཏེ་དེ་དག་གི་འབྲེལ་བའི་སྟེང་ནས་མིང་ཚིག་གི་དོན་ལ་ལྟོས་བཅས་སུ་
562



གོ་བ་ལེན་དགོས་པ་དང་། མིང་ཚིག་གི་དོན་དངོས་ལས་མིང་དང་ཚིག་གི་
སྦྱོར་བ་དང་ཚིག་སྦྱོར་གྱི་རིགས་དང་རྣམ་པའི་གདམ་སྒྲིག་བཅས་ལ་རིག་པས་
དཔྱོད་པ། དེ་མིན་ཚིག་གི་ཉམས་དང་སྒྲ་སྦྱོར་གྱི་གདངས་དང་། དོན་དང་
དཔེའི་རྒྱན་སྣ་ཚོགས་ཀྱི་སྦྱོར་སྟངས་དང་། དམིགས་རྣམ་གྱི་སྣང་ཡུལ་སྐྲུན་
སྟངས་བཅས་ལ་རྟོག་དཔྱོད་ཞིབ་འཇུག་དཔྱིས་ཕྱིན་པར་བྱས་ནས་དེ་དག་གི་
སྒྲིག་བཀོད་རྣམ་པའི་ཚུལ་མངོན་པར་བཏོན་ཏེ་མཐར་བསྟན་བཅོས་ཧྲིལ་བོའི་
ལུས་ཀྱི་རྣམ་པའི་ཁྱད་ཆོས་རྣམས་མངོན་པར་བཀྲོལ་ལོ། བསྟན་བཅོས་ཀྱི་
བརྗོད་བྱ་དང་རྗོད་བྱེད་ཀྱི་ཆ་ཡོངས་ཀྱི་སྒོ་ནས་རྟོག་དཔྱོད་ཞིབ་འཇུག་བྱེད་པ་
ནན་དུ་བརྗོད་པ་ནི་མཐའ་དཔྱོད་གསར་མ་པའི་ཐབས་ཤེས་ཀྱི་ཁྱད་ཆོས་དངོས་
ཡིན།
མཐའ་དཔྱོད་གསར་མ་པས་བསྟན་བཅོས་ཀྱི་རང་གཟུགས་ཀྱི་ཞིབ་འཇུག་
ལ་མཐོང་ཆེན་བྱེད་པ་དང་། སྒྱུ་རྩལ་གྱི་ནང་རྐྱེན་བྱེ་བྲག་པར་ཡང་དབྱེ་
འབྱེད་ཕྲ་ཞིབ་བྱེད་པའི་ལུགས་གསར་འདིས་ཡུན་རིང་དུ་དར་བའི་ལོ་རྒྱུས་ཀྱི་
རྐྱེན་ཁོ་ནའི་ཞིབ་འཇུག་ལ་མཐོང་ཆེན་བྱས་པ་དེ་ལས་བསྟན་བཅོས་རང་
གཟུགས་གི་ཞིབ་འཇུག་ལ་སྣང་མེད་བྱེད་པ་དང་། བརྗོད་བྱའི་བསམ་དོན་ལ་
དབྱེ་ཞིབ་བྱེད་པ་ལས་སྒྱུ་རྩལ་རྣམ་པ་ལ་དབྱེ་ཞིབ་མི་བྱེད་པའི་སྲོལ་རྒྱུན་གྱི་
མཐའ་དཔྱོད་བྱེད་སྟངས་ལ་བཅོས་སྒྱུར་བྱེད་པར་དཔྱད་གཞིའི་མེ་ལོང་ལྟ་བུའི་
ལེགས་ཉེས་ཀྱི་དབྱེ་བ་འབྱེད་པའི་མཐའ་དཔྱོད་ཀྱི་རིག་སྒོ་ཕྱེས་ཡོད། འོན་ཏེ་
ཁོ་ཚོས་བསྟན་བཅོས་དང་ཕྱི་རོལ་འཇིག་རྟེན་གྱི་འབྲེལ་ཐག་རྣམ་པར་བཅད་དེ་
རྣམ་པའི་གལ་ཆེ་རང་བཞིན་ཁོ་ན་བརྗོད་པའི་ཕྱོགས་སུ་ལྷུང་བ་དང་དེ་མིན་ར་
མགོ་ལུག་སྦྱར་ལྟ་བུའི་མཐའ་དཔྱོད་པའི་སྐྱོན་དེ་དག་རྩ་བ་ནས་བླང་བྱ་མ་ཡིན་
པར་ཤེས་དགོས་སོ། །
563



གསུམ།
སྒྲིག་གཞི་རིང་ལུགས་པའི་མཐའ་དཔྱོད་བྱེད་སྟངས།
སྒྲིག་གཞི་རིང་ལུགས་པའི་མཐའ་དཔྱོད་ནི་སྒྲ་ཡངས་འཇུག་ཏུ་རྣམ་པ་
རིང་ལུགས་ པའི་མཐའ་དཔྱོད་ཀྱི་ཁོངས་སུ་གཏོགས་ལ། སྒྲིག་གཞི་རིང་་་་་
ལུགས་ཞེས་པའི་ཐ་སྙད་འདི་ནི་པུ་རཱ་གོ་པས་1935ལོར་བཏོན་པའི་མཐའ་
དཔྱོད་ཀྱི་ཐ་སྙད་ཅིག་ཡིན། དེའི་འབྱུང་རྩ་དངོས་རི་ནེ་ཝ་ཚོགས་པའི་སྒྲ་རིག་
པའི་གཞུང་ལུགས་པ་སོ་ཞེར་ལ་ཐུག་ཡོད། རེ་ཧྲིའི་སྒྲ་རིག་པ་པ་སོ་ཞེར་གྱིས་
ཐོག་མར་སྒྲིག་གཞིའི་དབྱེ་ཞིབ་ཀྱི་རིག་པ་ལ་བརྟེན་ནས་བྱ་དངོས་ལ་ལྟ་རྟོག་
བྱས་པས་སྒྲིག་གཞི་རིང་ལུགས་ཀྱི་ཐོག་མའི་སྲོལ་འབྱེད་དུ་བརྗོད། སོ་ཞེར་
གྱིས་ངག་ལ་གཏམ་དང་སྐད་ཆ་གཉིས་སུ་དབྱེ་སྟེ། གཏམ་ནི་མི་སྒེར་དང་ཐུན་
མོང་སྤྱི་གཞུང་ལ་དབང་ཞིང་སྤྱོད་བཞིན་པའི་སྐད་ཆའམ་མིང་ཚིག་གི་སྦྱོར་བ་ལ་
བྱ་སྟེ། ཚིག་རྒྱན་རིག་པ་དང་རྩོམ་རིག སྐད་ཡིག་རིག་པ་དང་། མིའི་
རིགས་རིག་པ་བཅས་ཀྱི་རིགས་གཞུང་ཚན་ཁག་སྤྱིས་ཞིབ་འཇུག་བྱེད་སའི་ཡུལ་
དེ་ལ་བྱའོ། །སྐད་ཆ་ནི་བརྟན་ཆགས་སུ་གྲུབ་པའི་བརྡ་རྟགས་ཀྱི་ཚད་མའི་མ་
ལག་ཅིག་སྟེ་སྒྲ་རིག་པའི་དམིགས་བྱའམ་ཞིབ་འཇུག་བྱ་ཡུལ་དངོས་ཡིན། སོ་
ཞེར་གྱིས་དེ་ཡང་དོན་གཅིག་རྣམ་པ་ཐ་དད་དུ་གནས་པའི་རང་བཞིན་གྱི་བརྒྱུད་
རིམ་ཞིག་ཡིན་ཞེས་བསྟན་པའི་དོན་དེ་རྗེས་སུ་སྒྲིག་གཞི་རིང་ལུགས་པའི་རྩོམ་
རིག་མཐའ་དཔྱོད་ཀྱི་རྩ་བའི་རྨང་གཞིར་གྱུར། སྒྲིག་གཞི་རིང་ལུགས་པའི་
མཐའ་དཔྱོད་པ་རྣམས་ཀྱིས་རྩོམ་རིག་བསྟན་བཅོས་ནི་མཐའ་དཔྱོད་གསར་མ་
པའི་འདོད་པ་ལྟ་བུའི་ཕྱི་རོལ་ཡུལ་དང་ཁ་བྲལ་བའི་གླེགས་བམ་རང་བཞིན་གྱི་
རང་གཟུགས་ཁོ་ན་ཞིག་མ་ཡིན་པར་དེ་ལ་རྒྱུ་རྐྱེན་གཞན་གྱི་མ་ལག་གི་བརྒྱུད་
རིམ་ལྡན་ཞིང་རྒྱུ་རྐྱེན་གཞན་ལ་བརྟེན་དགོས་ཏེ། རྩོམ་རིག་བསྟན་བཅོས་
རང་ལ་རང་ཚིགས་ཟིན་པའི་སྲོག་ཤིང་གི་ཆ་རང་རྐྱ་བ་ཞིག་མ་མཆིས་པར་དེའི་
564



ཆ་ཤས་ཚང་མ་རྒྱུ་རྐྱེན་གཞན་ལ་བརྟེན་པའི་ལྟོས་བཅས་སུ་གྲུབ་པའི་རང་བཞིན་
གྱི་རིན་ཐང་ཅན་ཞིག་ཡིན། དཔེར་ན་དཀར་པོ་མེད་པའི་ནག་པོ་ཞིག་ཡོད་མི་
སྲིད་པ་ལྟ་བུ་དང་ཕྱི་དང་ནང༌། རང་དང་གཞན་རྣམས་ལྟོས་བཅས་སུ་གྲུབ་
པའི་རྟེན་འབྱུང་གི་ཚུལ་དུ་མ་གྲུབ་པའི་དངོས་པོ་གཅིག་ཀྱང་ཡོད་མི་སྲིད་པ་ལྟ་
བུར་འདིས་ཀྱང་ཆོས་ཐམས་ཅད་རང་བཞིན་དུ་མ་གྲུབ་པར་རྒྱུ་དང་རྐྱེན་སྣ་
ཚོགས་ལ་རག་ལས་པ་སྟེ་འདུས་བྱེད་ཐམས་ཅད་རྟེན་འབྱུང་གི་རང་བཞིན་ཡིན་
པར་འདོད་དོ། །
སྒྲིག་གཞི་རིང་ལུགས་པའི་གཞུང་དེ་ཐོག་མར་རྩོམ་རིག་མཐའ་དཔྱོད་དུ་
སྤེལ་མཁན་ནི་ཅེ་ཁེ་རྒྱལ་ཁབ་ཀྱི་སྒྲིག་གཞི་རིང་ལུགས་པའི་རིགས་པའི་སྲོལ་
འབྱེད་ཡཱ་གི་པུ་སིན་ཡིན་ལ། ཁོང་གི་ཐུགས་དགོངས་ལ་སྐད་ཆའི་བརྡ་ཐམས་
ཅད་ལ་ནུས་པ་རིགས་དྲུག་རེ་མཆིས་ཏེ། ཆགས་སྡང་གི་ནུས་པ་དང༌། སྐུལ་
བའི་ནུས་པ་དང་། དོན་སྟོན་པའི་ནུས་པ་དང་། བརྡ་སྤྲོད་ཀྱི་ནུས་པ་དང་།
ངག་བརྗོད་ཀྱི་ནུས་པ། སྙན་ངག་གི་ནུས་པ་བཅས་ཡིན་པའི་ཕྱིར། དེ་དག་
སོ་སོའི་ངོས་ནས་ཕན་ཚུན་ལ་བརྡ་སྦྱོར་བའི་སྐབས་སུ་རྒྱུ་རྐྱེན་དྲུག་（བརྗོད་མཁན་
དང་ཉན་མཁན། ཚིག་དོན་དང་བརྡ་རྟགས་དང་། ངོས་ལེན་བྱེད་སྟངས་དང་བརྡ་འཕྲིན་བཅས་)
དང་འབྲེལ་བ། བརྡ་རྟགས་ཀྱི་བརྒྱུད་རིམ་དུ་ནུས་པ་དེ་དག་ལྷན་དུ་གྲུབ་ཡོད།
རྩོམ་རིག་བསྟན་བཅོས་སུ་ཚིག་སྦྱོར་གྱི་སྙན་ངག་གི་ནུས་པ་གལ་ཆེའོ། །མཐའ་
དཔྱོད་པས་བསྟན་བཅོས་ལ་དབྱེ་ཞིབ་བྱེད་ཚེ་ཐོག་མར་དེའི་ཚིག་སྦྱོར་གྱི་སྙན་
ངག་གི་ནུས་པ་ལ་དམིགས་སུ་དོ་སྣང་བྱེད་དགོས་པ་ལས་ནུས་པ་གཞན་དག་
གཞལ་བྱའི་གནད་མ་ཡིན་པར་འདོད་དོ། །
སྒྲིག་གཞི་རིང་ལུགས་ཀྱི་མཐའ་དཔྱོད་གཞུང་ལུགས་གྲུབ་པར་ཧྥ་རན་སེ་
བ་རོ་ལན་པཱ་ཐར་གྱིས་ནུས་ཤུགས་གལ་ཆེན་བཏོན་ཡོད། ཁོང་གི་ཐུགས་་
དགོངས་ལ་སྒྲ་རིག་པ་དང་རྩོམ་རིག་ཟུང་འབྲེལ་དུ་མཐའ་དཔྱོད་པའི་རིགས་པ་
ཞིག་འཛུགས་འདོད་པར། 1966ལོར་《 དོན་བརྗོད་བསྟན་བཅོས་ཀྱི་སྒྲིག་
གཞིའི་དབྱེ་འབྱེད་མདོར་བསྟན་ 》ཞེས་པའི་གཞུང་བརྩམས་ཏེ་སྒྲ་རིག་པའི་རྣམ་
565



གཞག་ལ་འབྲེལ་ནས་རྩོམ་རིག་ལ་མཐའ་དཔྱོད་པའི་རིགས་ལམ་གྱི་སྲོལ་མངོན་
པར་བཏོད། ཁོང་གིས་རྩོམ་རིག་བསྟན་བཅོས་ཀྱི་སྒྲིག་གཞིའི་གྲུབ་ཚུལ་ལ་
བརྗོད་སྟངས་ཀྱི་རྣམ་པའི་དཔེ་རིམ་པ་གསུམ་དུ་དབྱེ་སྟེ། ནུས་སྟོབས་ཀྱི་རིམ་
པ་དང་། འགུལ་སྐྱོད་ཀྱི་རིམ་པ། ངག་བརྗོད་ཀྱི་རིམ་པ་བཅས་གསུམ་དང་།
མཚོན་དཔེའི་རྣམ་པ་འདི་དག་ལ་གཞིགས་ནས་པཱ་ཐར་གྱིས་རྩོམ་རིག་བསྟན་
བཅོས་ནི་བརྗོད་བྱ་དོན་གྱི་བརྒྱུད་རིམ་གྱི་མ་ལག་ཆ་ཚང་ཞིང་མཚོན་བྱེད་སྒྲིག་
གཞིའི་རྣམ་པ་གསལ་ཞིང་མ་འདྲེས་པར་དབྱེ་བའི་གྲུབ་ཆ་རྣམས་མངོན་གསལ་
དུ་བསྟན།
སྒྲིག་གཞི་རིང་ལུགས་པར་རྣམ་པ་རིང་ལུགས་ཀྱི་ཕྱོགས་ལྷུང་གི་ ཤན་་་་
ཞུགས་པ་ཨ་རི་དང་དབྱིན་ཇིའི་མཐའ་དཔྱོད་གསར་མ་པ་ལས་མངོན་གསལ་དུ་
ཐོན་པ། དེས་བསྟན་བཅོས་ཀྱི་སྒྲིག་གཞིའི་དབྱེ་ཞིབ་ཁོ་ན་ནན་དུ་བརྗོད་པ་
ལས། སྒྲིག་གཞི་དང་འབྲེལ་མེད་ཀྱི་གྲུབ་ཆ་གཞན་དག་(བསམ་པའི་ནང་དོན་དང་
རྩོམ་མཁན་གྱི་དམིགས་འདུན་དང༌། སྤྱི་ཚོགས་ཀྱི་རྐྱེན་དང་གནས་ཚུལ་སོགས་)ཐམས་ཅད་སྣང་
མེད་ཀྱིས་ཕྱིར་ཕུད་དང་དུས་མཚུངས་སུའང་སྒྲིག་གཞི་རིང་ལུགས་པའི་མཐའ་
དཔྱོད་ཀྱིས་བསྟན་བཅོས་བྱེ་བྲག་དངོས་ལ་དབྱེ་འབྱེད་བྱེ་བྲག་ཏུ་བྱེད་པར་སྣང་
ཆེན་མི་བྱས་པ་ནི་དེའི་སྐྱོན་ཅུང་ཙམ་ཆེན་པོ་ཞིག་ཏུ་མཐོང་ལ། འོན་ཀྱང་
དེའི་བསྟན་བཅོས་ཧྲིལ་བོ་དཀྱུས་གཅིག་ཏུ་འབྲེལ་བའི་ཕུང་པོ་ཞིག་ཏུ་གཟིགས
1སྤྱི་པའི་ལྟ་བ་དེ་ང་ཚོར་བློ་ཁ་གསར་འབྱེད་ཀྱི་སྐུལ་སློང་གི་ནུས་པ་ལྡན་པར་སྨོས་
མ་དགོས་སོ། །
བཞི།
སེམས་ཁམས་དབྱེ་ཞིབ་རིག་པའི་མཐའ་དཔྱོད་བཤད་པ།
སེམས་ཁམས་དབྱེ་ཞིབ་རིག་པའི་མཐའ་དཔྱོད་ནི་ཧོ་ལོ་དབྱི་ཏེའི་སེམས་
ཁམས་དབྱེ་ཞིབ་བྱེད་པའི་རིག་པའི་གཞུང་ལུགས་དེ་རྩོམ་རིག་མཐའ་དཔྱོད་ཀྱི་
ཐད་དུ་སྤྱད་པའི་མཐའ་དཔྱོད་ཀྱི་རིགས་པའི་རྣམ་པ་ཞིག་ཡིན།
566



ཧཱུྃ་ལོ་དབྱི་ཏེ (1856—1939) ནི་སྔོན་སྨྱོ་ནད་ཀྱི་སྨན་པ་མཁས་པ་ཞིག་
ཡིན། ཁོང་གིས་སྨྱོ་ནད་བྱུང་ཅན་ལ་སྨན་བཅོས་དང་དེའི་ནད་རྐྱེན་ལ་ཞིབ་
འཇུག་བྱེད་པའི་ལག་ལེན་དངོས་ནས་སེམས་ཁམས་དབྱེ་ཞིབ་ཀྱི་རིག་པ་འདི་
གསར་དུ་བསྐྲུན། སྨྱོ་ནད་བྱུང་བའི་ནད་པ་མང་པོའི་སེམས་ཁམས་ལ་རྟོག་
དཔྱོད་ཞིབ་འཇུག་བྱས་པས། དེ་དག་གི་དབང་པོའི་ནད་ཀྱི་རྐྱེན་དེ་མང་ཤས་
བག་ཉལ་གྱི་སེམས་ཁམས་སུ་གནས་པའི་ལྐོག་གྱུར་གྱི་རྐྱེན་ལ་རག་ལས་པ་གསར་
དུ་མཐོང་བ་མ་ཟད། མང་ ཤས་ཀྱང་གདོད་མའི་བྱིས་པའི་དུས་ཀྱི་འདོད་
ཆགས་དང་འབྲེལ་ཡོད་པར་མཐོང་ཞིང་། གནད་དོན་དེ་དག་ཚད་ལྡན་གྱི་
རིགས་པས་རྣམ་པར་དཔྱད་པའི་མཐར་ཧཱུྃ་ལོ་དབྱི་ཏེ་རང་གི་སེམས་ཁམས་རིག་
པའི་གཞུང་ལུགས་ཀྱི་རྩ་བའི་སྲོག་ཤིང་གྲུབ། ཁོང་གིས་མི་རྣམས་ཀྱི་སེམས་
ཁམས་དེ་འཁྱགས་རིམ་གྱི་ལྷུན་པོ་ཞིག་གི་དཔེར་སྦྱར་ཏེ་ཆུ་ངོས་སྟེང་གི་ཆ་དེ་
འདུ་ཤེས་ཀྱི་ཁོངས་དང་། དེས་འཁྱགས་རིམ་གྱི་ལྷུན་པོའི་ཆ་ཆུང་ཤས་ཙམ་
ལས་བཟུང་མེད་པར། ཆུ་ངོས་སྨད་ཀྱི་ཆ་དེ་ནི་བག་ཏུ་ཉལ་བའི་འདུ་ཤེས་ཀྱི་
ཁམས་ཡིན་པ་དེས་ལྷུན་པོ་དེའི་ཆ་ཆེ་ཤས་ཤིག་བཟུང་ཡོད་པ་མ་ཟད་དེ་ནི་ཧ་
ཅང་གལ་ཆེ་ཞིང་དོན་སྙིང་ལྡན་པའི་ཡིད་ཁམས་ཀྱི་ཆ་སྟོབས་དང་ལྡན་པ་ཞིག་
རེད། ཁོང་གི་གཞུང་ལུགས་ཀྱི་ལྟེ་བ་ནི་བག་ཉལ་གྱི་འདུ་ཤེས་ཀྱི་ཁམས་མངོན་
པར་བསྟན་པ་དེའོ། ། དེར་བརྟེན་མཁས་པ་རྣམས་ཀྱིས་ཁོང་ལ་བག་ཉལ་འདུ་
ཤེས་ཀྱི་ཁམས་མཐོང་བའི་ཐོག་མའི་སྲོལ་འབྱེད་ཉིད་ཅེས་བསྔགས་བརྗོད་ཀྱི་མེ་
ཏོག་ གཏོར་བའོ། ། ཁོང་གིས་བག་ཉལ་གྱི་སེམས་ཁམས་དེ་གཅིག་བགོས་
གཉིས་གྱུར་གྱི་སྒོ་ནས་འདུ་ཤེས་ཀྱི་སྔ་ལོགས་དང་འདུ་ཤེས་མེད་པ་ཞེས་གཉིས་
སུ་དབྱེ། སྔ་མ་ནི་འདུ་ཤེས་ཀྱི་ངོ་བོར་འགྱུར་སླ་བའི་ཆ་དང་། ཕྱི་མ་ནི་འདུ་
ཤེས་ཀྱི་ངོ་བོར་འགྱུར་དཀའ་པའམ་འགྱུར་ཉུང་བའི་ཆར་དབྱེ། ཁོང་གིས་
སེམས་ཁམས་ཀྱི་ཀུན་འགྲོའི་རྒྱུད་ལ་ཆ་གསུམ་བགོས་ཏེ་ཡི་གདོད་དང་བདག་
འཛིན་དང་། མཆོག་སེམས་བཅས་སོ། །ཡི་གདོད་བྱ་བ་ཡིད་བག་ལ་ཉལ་
བའི་སེམས་ཁམས་མ་སད་པར་གནས་པ་དེ་ལ་བྱའོ། ། བདག་འཛིན་དང་
567



མཆོག་སེམས་གཉིས་འདུ་ཤེས་ཀྱི་ཁམས་སུ་མངོན་པར་སྣང་བ་དང་དེ་དག་་
གསུམ་པོའི་འབྲེལ་བ་ལས་མི་རྣམས་ཀྱི་གཤིས་རྒྱུད་སེམས་ཁམས་ཀྱི་འདུ་ཤེས་
གྲུབ་པར་ངེས། གློ་ལོ་དབྱི་ཏེས་མིའི་ལྷན་སྐྱེས་ཀྱི་འདོད་ཆགས་ལ་ཧ་ཅང་
མཐོང་ཆེན་བྱེད་ཅིང་དེ་ལ་ལེ་པེ་དོ་ཞེས་པའི་མིང་བཏགས། ལེ་པེ་དོའམ་རང་
རྒྱུད་ལྷན་སྐྱེས་ཀྱི་འདོད་པ་དེ་སྤྱིར་བཏང་བག་ཉལ་མི་སྣང་བའི་ཁམས་སུ་བཀག་
ཡོད་པས་དེ་ནས་རིམ་བཞིན་འདོད་ཆགས་ཀྱི་ཚུལ་དུ་འགྱུར་པ། དེ་ལ་བརྟེན་
ནས་ཁོང་གིས་ཨུ་ཏེ་ཕུ་སིའི་འདོད་པའི་ཚུལ་ཞེས་པའི་ཐ་སྙད་སྙན་གྲགས་ཅན་
འདི་བསྟན། ཨུ་ཏེ་ཕུ་སི་ནི་གནའ་བོའི་ཀུ་རུ་སིའི་ལྷ་སྒྲུང་དུ་བཤད་པའི་ཀུ་རུ་
སིའི་བྷེ་པེ་རྒྱལ་ཕྲན་གྱི་རྒྱལ་པོ་ཞིག་ཡིན་ཞིང་དེའི་གཏམ་རྒྱུད་དུ་ཁོས་ཕ་བསད་
དེ་མ་བག་མར་བླངས་པར་བརྗོད་པའི་ཚུལ་འདི་དམིགས་སུ་བཟུང་ནས་ཨུ་ཏེ་ཕུ་
སུའི་མིང་གཡར་ཏེ་བུ་ཆུང་མ་ལ་ཆགས་པ་དང་ཕ་ལ་སྡང་བའི་སེམས་ཁམས་ཀྱི་
རང་རྒྱུད་ལྷན་སྐྱེས་ཀྱི་གདོད་མའི་འདུ་ཤེས་དེ་མཚོན་བྱེད་དུ་སྤྱད། དེ་ལས་
ལྡོག་པའི་ཨེ་ལཱ་ཁོ་ཐཱ་ལཱའི་ཆགས་པའི་ཚུལ་ཞེས་པ་ཨེ་ལཱ་ཁོ་ཐཱ་ལཱ་ནི་གནའ་བོའི་ཀུ་
རུ་སིའི་དཔའ་བོ་ཨ་ཀྱ་མིན་ནོ་བྱ་བའི་བུ་མོ་ཡིན། ལྷ་སྒྲུང་འདིའི་ནང་དུ་བུ་མོ་
དེའི་ཁོ་མོའི་ཕ་ཨ་མའི་ལག་སྡིངས་ནས་དམར་ལ་ཤི་བས་ཁོ་མོས་རང་གི་ནུ་བོ་ཨུ་
རིས་སི་བྷི་སི་ལ་ཕ་བསད་ཀྱི་ལག་དམར་ལ་དགྲ་ཤ་ལེན་དགོས་པར་སྐུལ་པའི་
གཏམ་རྒྱུད་དེ་གཞིར་བཟུང་སྟེ་ ཁོ་མོའི་མིང་གཡར་ནས་བུ་མོ་ ཕ་ལ་ཆགས་པ་
དང་མ་ལ་སྡང་བའི་སེམས་ཁམས་ཀྱི་གདོད་མའི་ལྷན་སྐྱེས་པའི་འདུ་ཤེས་དེ་
མཚོན་བྱེད་དུ་སྤྱད། འདུ་ཤེས་དེ་དག་འབྱུང་བའི་རྐྱེན་ནི་གདོད་མའི་ལྷན་
སྐྱེས་ཀྱི་འདོད་ཆགས་དེ་བག་ཉལ་གྱི་ཁམས་སུ་བཅུག་སྟེ་རང་བཞིན་དུ་མངོན་
པར་གེགས་པས་སྒྱུ་མའི་ཚུལ་དུ་འཁྱོག་པར་མངོན་པའི་སྣང་ཚུལ་གྱི་རྣམ་པ་ཞིག་
ཡིན། ཧྥ་ལོ་དབྱི་ཏེས་རྨི་ལམ་ལའང་འགྲེལ་བརྒྱབ་སྟེ་རྨི་ལམ་ནི་བག་ཉལ་གྱི་
ཁམས་སུ་བཀག་པའི་རང་རྒྱུད་ལྷན་སྐྱེས་པའི་འདོད་ཆགས་ལར་སྒྱུ་མའི་ཚུལ་དུ་
འཁྱོག་པོར་འདུ་ཤེས་ཀྱི་ཁམས་སུ་མངོན་པར་སྣང་བ་ཞིག་ཡིན། དེར་བརྟེན་
རྨི་ལམ་ནི་གེགས་བར་གྱིས་འཁྱེར་བའི་གདོད་མའི་འདོད་པ་དེ་འཁྱོག་བརྗོད་ཀྱི་
568



ཚུལ་ནས་འདུ་ཤེས་ཀྱི་ངོས་སུ་མངོན་པའི་སྣང་ཚུལ་གྱི་རྣམ་པ་ཞིག་ཏུ་ངེས།
ཁོང་གིས་རྨི་ལམ་གྱི་དཔྱད་པ་དེ་རྩོམ་རིག་སྒྱུ་རྩལ་གྱི་གནད་དོན་དང་འབྲེལ་
ནས་དེའི་སྐོར་ལ་རིགས་སྒྲུབ་ཀྱིས་རྒྱུས་པར་གླེང་ཡོད་དེ། སྒྱུ་རྩལ་ནི་རྨི་ལམ་
གྱི་རྣམ་པ་གཞན་ཞིག་ཏུ་མངོན་པར་འདོད་དེ། སྒྱུ་རྩལ་པ་རྣམས་ནི་ཉིན་མོ་
དཀར་གྱི་རྨི་ལམ་རྨི་མཁན་དུ་བརྗོད་པ། རྩོམ་རིག་སྒྱུ་རྩལ་ནི་གེགས་བར་གྱིས་
ཁྱེར་བའི་ལེ་པེ་དོའམ་རང་རྒྱུད་ལྷན་སྐྱེས་ཀྱི་འདོད་ཆགས་འཕྲུལ་སྣང་གཟུགས་
འགྱུར་གྱི་ཚུལ་དུ་མངོན་པར་མཚོན་པ་ཞིག་སྟེ་དེའང་འཕྲུལ་ཤེས་ཀྱི་འཆར་སྣང་
ལས་འདོད་པ་མངོན་པར་འཇོ་པའི་སྣང་ཚུལ་ཞིག་ཏུ་འདོད། །
ཧྥ་ལོ་ཡི་ཏཱའི་གཞུང་ལུགས་འདི་བྱུང་བའི་རྗེ་སུ་རིགས་གཞུང་ཚན་ཁག་གི་
ལས་རིགས་སུ་རྩོད་གླེང་ཆེན་པོ་བྱུང་ལ་ཤུགས་རྐྱེན་ཡང་ཆེན་པོ་ཐེབས་སོང་།
ཁོང་གི་སློབ་མ་ཨུ་སི་ཐཱ་ཆིན་སིས་ཐོག་མར་སེམས་ཁམས་དབྱེ་ཞིབ་རིག་པ་དེ་
རྩོམ་རིག་མཐའ་དཔྱོད་ཀྱི་ཐད་དུ་བཀོལ་ཏེ་ཧྲ་ཧྲི་པི་ཡའི་《ཧ་མུ་རིས་ཐཱ་》ཞེས་
པའི་ཟློས་གར་སྙན་གྲགས་ཅན་དེ་ལ་མཐའ་དཔྱད་པ་ནི་སེམས་ཁམས་དབྱེ་ཞིབ་
རིག་ པའི་ མཐའ་དཔྱོད་ཀྱི་ཐོག་མའི་མིག་དཔེ་ལྟ་བུར་བཤད། ཆིན་སིས།
ཧ་མུ་རིས་ཐཱའི་ཐེ་ཚོམ་གྱི་དོགས་སྣང་དེ་རང་རྒྱུད་ ལྷན་སྐྱེས་ཀྱི་གདོད་མའི་
འདོད་པ་སྟེ་ཕ་བསད་དེ་མ་བག་མར་ལེན་པའི་བག་ཉལ་གྱི་འདུ་ཤེས་དེའི་བག་
ཆགས་འཕྲུལ་ཤེས་ཀྱི་རྟོག་སྣང་ལ་མངོན་པ་ཞིག་སྟེ། ཁོའི་ཨ་ཁུ་ཁི་ལོ་ཏེ་སིས་
ཁོའི་ཡབ་རྒྱལ་པོ་ལྐོག་གསོད་བྱས་ཏེ་བཙུན་མོ་བག་མར་བླངས་ནས་རྒྱལ་སྲིད་
བཟུང་བ་ལས། ཧ་མུ་རིས་ཐཱས་འཕྲུལ་ཤེས་ལ་ ཨ་ཁུའི་སྟེང་ན་ཁོ་ རང་གི་་
གདོད་མའི་བག་ཉལ་གྱི་བག་ཆགས་ཀྱི་ཆ་ཞིག་མཆིས་པར་མཐོང་སྟེ། རང་
གིས་ཨ་ཁུ་བསད་དེ་དགྲ་ཤ་བླངས་ན་དོན་དངོས་སུ་རང་གིས་རང་སྲོག་གཅོད་
པ་ལྟ་བུའི་འཕྲུལ་སྣང་གི་ཐེ་ཚོམ་ཞིག་སྐྱེས་བས་དགྲ་ཤ་ལེན་མ་ཐུབ་པར་ཡུན་
རིང་དུ་འགྱངས་ཤིང་ལུས་པ། ནུབ་ཕྱོགས་རྒྱལ་ཁབ་ཀྱི་མཐའ་དཔྱོད་ལས་
རིགས་སུ་ཧཱུཾ་ལོ་དབྱི་ཏཱའི་གཞུང་ལུགས་འདི་ཕྱིས་སུ་རྒྱ་ཆེར་དར་ཞིང་སྤྱོད་པ་
དང༌། དཔེར་ན་ཧྲ་ཧྲི་པི་ཡའི་སྙན་རྩོམ་ཚིག་རྐང་བཅུ་བཞི་མ་དང་ཧེ་ཐད་
569



མན་གྱི་སྙན་རྩོམ་དང་། ཁྲེ་ཁོ་ཧྥུ་སི་ཅིའི་རོལ་དབྱངས་བཅས་ཀྱང་བག་ཉལ་
གྱི་ཁམས་སུ་བཀག་པའི་མཚན་མཐུན་ལ་ཆགས་པའི་གདོད་མའི་འདོད་པ་དེ་
འཕྲུལ་སྣང་གི་རྣམ་པ་གཞན་དུ་སྣང་བར་འདོད་དོ། རིགས་པ་འདི་གཞལ་བྱ་
བྱེ་བྲག་པའི་གནས་ཚུལ་དང་མཐུན་པར་སྤྱོད་འོས་པ་ལས་ཡུལ་ལ་མ་བལྟས་པར་
སྤྱོད་མི་དགོས་སོ། །དཔེར་ན་རྟ་ཞོན་པ་དང་རླངས་འཁོར་སྐོར་བ་དང་། བྲོ་
འཁྲབ་པ་དང་གནམ་ལ་འཕུར་བ་ལ་སོགས་པ་ཐམས་ཅད་འདོད་ཆགས་ལ་རོལ་
བའི་བདེ་བའི་རྟགས་མཚན་དུ་མཚོན་པར་འདོད་ན་ཧ་ཅང་ཐལ་དྲགས་པའི་
ཁུངས་ལུང་མེད་པའི་བབ་ཅོལ་གྱི་ལབ་བཟློས་སུ་འགྲོ་ཉེན་ཆེ་བ་ཤེས་པར་གྱིས་
ཤིག །
སེམས་ཁམས་དབྱེ་ཞིབ་རིག་ པའི་ མཐའ་དཔྱོད་ཀྱི་གཞུང་ལུགས་ཀྱི་མ་
གཞི་ནི་ཚན་རིག་གི་རིགས་པའི་གཞུང་ལུགས་ཀྱི་གནས་འཛད་དུ་མེད་པ་ཞིག་
ཡིན། མཐའ་དཔྱོད་ཀྱི་ཐབས་ཤེས་འདིའི་གནད་ནི་རྩོམ་པ་པོའི་སེམས་་་་
ཁམས་ཁོ་ནར་འཛིན་པའི་དབང་གིས་བསྟན་བཅོས་ཀྱི་བརྗོད་བྱ་སྤྱི་ཚོགས་འཚོ་
བའི་ནང་དོན་དང་བསྟན་བཅོས་རང་ངོས་ཀྱི་སྒྱུ་རྩལ་རིན་ཐང་བཅས་ཁོ་ཚོའི་
སྤྱན་ལམ་དུ་མི་སྣང་པས་རང་རྒྱུད་ལྷན་སྐྱེས་ཀྱི་འདོད་ཆགས་ཞེས་པའི་གུ་དོག་
པའི་རིགས་ལམ་དུ་འདྲེན་པའི་སྐྱོན་མཆིས་སོ། ། སེམས་ཁམས་དབྱེ་ཞིབ་ཀྱི་
མཐའ་དཔྱོད་ནི་ཧ་ཅང་ཟབ་ཅིང་འཛིང་བའི་རྩོམ་པ་པོའི་ནང་སེམས་ཀྱི་འཇིག་
རྟེན་ལ་འཚོལ་ཞིབ་དང་རྟོག་དཔྱོད་བྱས་པས་སྔོན་གྱི་སྲོལ་རྒྱུན་གྱི་ཕྱི་ཚུལ་ཙམ་
དང་རྣམ་པ་ཙམ་འཛིན་པའི་མཐའ་དཔྱོད་བྱེད་ སྟངས་ལ་བསྒྱུར་བཅོས་བྱེད་
པར་དོན་སྙིང་འགངས་ཆེན་ལྡན་ནོ། །
ལྔ།
ལྷ་སྒྲུང་རིག་པའི་མཐའ་དཔྱོད་བཤད་པ།
ལྷ་ སྒྲུང་ རིག་ པའི་ མཐའ་ དཔྱོད་ ལ་ མ་ ཕྱིའི་ མཐའ་ དཔྱོད་ ཀྱང་ བརྗོད།
570



གཞུང་ལུགས་འདིའི་ཐོག་མའི་སྲོལ་འབྱེད་མཁན་ནི་ཧྥེ་ལོ་དབྱི་ཏེའི་དངོས་སློབ་
སུའེ་ཙེར་པ་ཁར • རོན་གུ་ ( 1875-1961) བྱ་བ་དེའོ། ། གཞུང་ལུགས་
ཀྱི་རྩ་བའི་གནད་དོན་གྱི་སྟེང་ནས་ཁར་ རོན་གུ་རང་གི་དགེ་རྒན་དང་་་་
དགོངས་པ་གཅིག་མཐུན་དུ་མི་འོང་སྟེ། ཁོང་གིས་བག་ཉལ་འདུ་ཤེས་ཀྱི་་
ཁམས་ཁས་ལེན་ལ། དེའི་ངོ་བོ་དགེ་སྡུག་གང་རུང་ལ་ངེས་པས་འདོད་ཆགས་
ཁོ་ནར་ངེས་པར་མ་ཁྱབ་པར་འདོད། ཁོས་བག་ཉལ་འདུ་ཤེས་ཀྱི་ཁམས་དེ་
རིམ་པ་གཉིས་སུ་དབྱེ་སྟེ། ཕྱི་ངོས་ཀྱི་རིམ་པ་ནི་མི་སྒེར་གྱི་བག་ཉལ་འདུ་ཤེས་
ཡིན་ལ་དེ་ནི་མི་སྒེར་གྱི་རང་གཤིས་གྲུབ་བའི་གཞི་ཡིན་པར་འདོད་པ། དེའི་
ནང་གསེས་ཀྱི་རིམ་པ་ནི་ཐུན་མོང་གི་བག་ཉལ་གྱི་འདུ་ཤེས་ཡིན། དེ་མི་སྒེར་
དང་འབྲེལ་བ་མེད་དེ་མི་སྒེར་གྱི་ཉམས་མྱོང་དང་སྦྱོང་སྟོབས་ལས་བྱུང་བ་ཞིག་
མ་ཡིན་ཏེ། དེར་ཁར• རོན་གུ་ཡིས་དེ་ནི་རུས་རྒྱུད་ཚོ་ཁག་གི་ནང་སེམས་ཀྱི་
བག་ཆགས་སུ་གྱུར་བའི་འདུ་ཤེས་ཤིག་གོ་ཞེས་ཐུན་མོང་བག་ཉལ་གྱི་འདུ་ཤེས་
ལ་འགྲེལ་བ་དང༌། ཁོང་གིས་མི་རྣམས་ནི་རུས་རྒྱུད་ཚོ་བར་གཏོགས་པས་སོ་
སོའི་སེམས་ངོས་ན་རུས་རྒྱུད་ཚོ་བའི་ཉམས་རྟོགས་ཀྱི་འདུ་ཤེས་ཀྱི་བག་ཆགས་
ཟབ་མོ་ཞིག་འདུག་སྟེ། གདོད་མའི་སྤྱི་ཚོགས་ནས་བཟུང་བའི་མི་རབས་ནས་
མི་རབས་བར་དུ་བརྒྱུད་པའི་སེམས་ཁམས་ཀྱི་ཐུན་མོང་གི་བག་ཆགས་དེ་སོ་སོའི་
བག་ཉལ་གྱི་འདུ་ཤེས་སུ་ཟབ་ཏུ་གནས་པ་མ་ཟད། དཔེར་ན་སེམས་ཅན་
གཞན་དག་གི་རང་རྒྱུད་ལྷན་སྐྱེས་ཀྱི་ནུས་པའི་རྒྱུད་མུ་མཐུད་དུ་འཛིན་ཞིང་སྤེལ་
བ་ལྟ་བུར་འདོད་དོ། ། མི་རབས་ནས་མི་རབས་བར་དུ་བརྒྱུད་པའི་སེམས་
ཁམས་ཀྱི་བག་ཆགས་དེ་དག་སྒེར་ལ་དབང་བ་ཞིག་མ་ཡིན་ཏེ་ཐུན་མོང་དང་
རུས་རྒྱུད་ཚོ་ཁག་སྤྱི་ལ་དབང་བ་ཞིག་དང༌། རུས་རྒྱུད་ཚོ་ཁག་ཐུན་མོང་གི་
བག་ཆགས་སམ་སེམས་ཁམས་སུ་གྲུབ་འདུག རུས་རྒྱུད་ཚོ་བའི་ཐུན་མོང་གི་
སེམས་ཁམས་ཀྱི་བག་ཆགས་དེ་ཀུན་གྱི་སེམས་ཁམས་སུ་བག་ལ་ཉལ་ཏེ་འདུ་ཤེས་
ཀྱི་ངོས་ལ་ནམ་ཡང་མི་སྣང་པར་གནས་ཡོད། འོན་ཏེ་ཐུན་མོང་གི་བག་ཉལ་
གྱི་འདུ་ཤེས་དེ་ཅི་ལྟར་རྟོགས་ཐུབ་ཅེ་ན། ཁོང་གིས་ལྷ་སྒྲུང་གི་མ་ཕྱིའི་གཞུང་
571



ལུགས་ཀྱི་སྒོ་ནས་འགྲེལ་བཤད་བྱེད་ལ། ཁོའི་འདོད་པར་ལྷ་སྒྲུང་དང་རུས་
རྒྱུད་ཚོ་བའི་མཆོད་གནས་ཀྱི་དད་གུས་དང་། རྨི་ལམ་གྱི་ཁམས་སོགས་ནས་
རང་རྒྱུད་ལྷན་སྐྱེས་ཀྱི་གདོད་མའི་དམིགས་འདུན་སྣ་ཚོགས་འདུས་ཤིང་རྟག་ཏུ་
མངོན་པར་འཚལ་བ་ནི་ཐུན་མོང་བག་ཉལ་གྱི་འདུ་ཤེས་མངོན་པའི་ཚུལ་དང་
རྣམ་པར་མངོན་པའོ། ། དེ་ལ་མ་ཕྱི་ཞེས་ཀྱང་བརྗོད། མ་ཕྱི་བྱ་བ་དེའང་
རྟགས་མཚན་གྱི་ཚུལ་དང་ཤུགས་བསྟན་གྱི་ཚུལ་དུ་འདུ་ཤེས་ཀྱི་ཁམས་སུ་སྣང་བ་
དང་། ལྷ་ སྒྲུང་ དང་ རྩོམ་ རིག་ གི་ ནང་ དུ་ བརྗོད་ བྱ་ རྣམ་ པར་ མངོན་ ཏེ།
དཔེར་ན་རོན་གུ་ཡིས་གུ་དཱའི་སྒྲུང་རྩོམ་《ཧྥུ་ཧྲི་དཱ་》ཞེས་པའི་བརྗོད་བྱ་གུ་དཱ་རང་
གི་འཚོ་བའི་ཉམས་མྱོང་དང་རང་སྣང་གི་ཉམས་རྟོགས་ལས་འདས་པ་ཞིག་སྟེ།
མིའི་རིགས་ཐུན་མོང་པའི་ བག་ལ་ཉལ་བའི་སེམས་ཁམས་ཀྱི་འདུ་ཤེས་དེའི་་
འབྱུང་རྩ་ཡིན་ཏེ། དེས་འཇར་མན་པ་བརྒྱ་ཕྲག་དུ་མའི་སེམས་ཁམས་སུ་བག་
ལ་ཉལ་བའི་ཐུན་མོང་གི་འདུ་ཤེས་ཕྱིར་མངོན་པར་མཚོན་པ་ཞིག་ཡིན། །
ཁ་ན་ཏའི་མཐའ་དཔྱོད་པ་ཧཱུྃ་ལེས་མ་ཕྱིའི་གཞུང་ལུགས་ཞེས་པ་གསར་
བཏོད་བྱས། ཁོའི་བསམ་པར། དོན་གྱི་བྱུང་བ་བརྗོད་པའི་གཏམ་རྒྱུད་ཀྱི་
བརྗོད་སྟངས་དེ་ལྷ་སྒྲུང་གིས་རྩ་བའི་གནས་སུ་བཟུང་ཡོད་དེ། ཆོས་ལུགས་ཀྱི་
རྣམ་པའི་བརྗོད་སྟངས་ལ་རྣམ་པ་དེའི་སྲོལ་སྤྱད་དེ་ལྷའི་ལུང་བསྟན་ལ་གཏམ་
བརྗོད་ཀྱི་རྣམ་པའི་མ་ཕྱིའི་སྲོལ་བཏོད་པ་དང་། དེར་བརྟེན་ ལྷ་སྒྲུང་དོན་
དངོས་སུ་གཏམ་རྒྱུད་ཀྱི་རྣམ་པའི་མ་ཕྱིའི་དཔེ་རུ་བསྐྲུན་པར་ངེས། ཧཱུྃ་ལོ་ཡིས་
ལྷ་སྒྲུང་དབྱར་དགུན་སྟོན་དཔྱིད་ཀྱི་དུས་ཚིགས་བཞིར་སྦྱར་ཏེ་རྣམ་པ་བཞིར་
དབྱེ་ སྟེ། དཔྱིད་（ ལྷ་སྒྲུང་དང་གནའ་གཏམ)། དབྱར་ ( སྤྲོ་གར་དང་དམངས་གཞས།)
སྟོན་(སྐྱོ་གར་དང་མྱ་ངན་གྱི་སྐྱོ་གླུ།) དགུན་(ཟུར་ཟ་) བཅས་ཀྱི་རྣམ་པར་དབྱེ་ཞིང་
བཀོད་ལ། དེ་ལས་རྩོམ་རིག་ནི་རྣམ་པ་གཞན་དུ་བསྒྱུར་བའི་ལྷ་སྒྲུང་གི་རིགས་
ཤིག་ཡིན་པར་ཤུགས་སུ་རྩོམ་རིག་སྒྱུ་ རྩལ་ གྱི་མི་ སྣ་ རྣམས་ ལྷ་ སྣ་ཚོགས་ཀྱི་་
གཟུགས་སུ་བཅོས་པ་དང་རྩོམ་རིག་གི་བརྗོད་བྱའི་གཏམ་རྒྱུད་ལྷ་སྒྲུང་གི་བྱུང་
རིམ་དུ་སྦྱར་ཡོད་པས་དེ་དག་རྩ་བའི་རང་བཞིན་གྱི་སྟེང་ནས་གཞི་མཐུན་དུ་
572



གྱུར་བ་དང་། བརྗོད་སྟངས་ཀྱི་རྣམ་པའི་ཁྱད་པར་ཙམ་ལས་མ་འདས་པར་
གསལ། ལྷ་སྒྲུང་གི་གཏམ་རྒྱུད་ཀྱི་བྱུང་རིམ་ལ་སྒྲིག་གཞིའི་རྣམ་པ་རིགས་་
བཞིར་དབྱེ་ཞིང་། མི་སྣ་ལའང་བྱ་སྤྱོད་ཀྱི་ཤུགས་ཆེ་ཆུང་ལྟར་མི་སྣ་གཙོ་བོ་
རིགས་བཞིར་དབྱེ་པའི་གྲུབ་ཆ་དེ་དག་ཕྱིས་སུ་རྩོམ་རིག་བསྟན་བཅོས་ཀྱི་རྨང་
གཞིར་གྲུབ་པར་བཤད། ཕྱོགས་ལེས་མ་ཕྱིའི་གཞུང་ལུགས་ཀྱི་ཐབས་ཤེས་ལ་
བརྟེན་ནས་ཧྲ་ཧྲི་པི་ཡའི་སྤྲོ་གར་གྱི་བསྟན་བཅོས་འགར་མཐའ་དཔྱོད་བྱས།
སྤྲོ་གར་གྱི་བསྟན་བཅོས་འགའི་བརྗོད་བྱའི་ནང་དོན་གྱི་ཆ་དང་མཚོན་བྱེད་རྣམ་
པ་དང་། མི་སྣའི་སྣང་བརྙན་བཞེང་སྐྲུན་གྱི་ཉམས་དང་འགྱུར་བ་སོགས་ཀྱི་
བཀོད་པ་ལས་ལོགས་སུ་ཕྱོགས་ཏེ། ཟློས་གར་གྱི་ཡུལ་ལྗོངས་ཀྱི་བཀོད་པའི་
ནགས་ཚལ་ཆེན་པོར་བློ་ཁ་ཕྱོགས་པ། དཔེར་ན་《དབྱར་ཟླ་འབྲིང་བའི་ས་
མཚན་མོ་》ཞེས་པའི་ལྷ་དང་དྲང་སྲོང་གནས་པའི་ནགས་ཚལ་སྟུག་པོ་དང་་་
《དགའ་སྤྲོ་ཀུན་ཏུ་འཁོལ་བ་》ཞེས་བྱ་བའི་ནང་དུ་ཡཱ་ཏིན་གྱི་ནགས་ཚལ་ཆེན་པོ་
བྲིས་པ་དང༌། 《ཝུན་ཧྲའི་ཡུལ་གྱི་འདོད་ལྡན་དགའ་མ་》ཞེས་པར་ཝུན་ཧྲའི་
ཡུལ་གྱི་ནགས་ཚལ་སོགས་བྲིས་པས་ང་ཚོར་ནགས་ཚལ་དེ་དག་གི་ཡལ་ག་དང་
ལོ་མ་རྣམས་ཕན་ཚུན་འབྲེལ་ཞིང་བསྟུག་པོར་རྒྱས་པའི་ལྗང་ཞིང་ཁམ་ནག་པའི་
ནགས་ཚལ་ཆེན་པོའི་འཇིག་རྟེན་གྱི་ཁམས་ཆེན་པོ་མངོན་པར་སྣང་བ་ལས་་
གཞན་ཅི་ཡང་མི་སྣང་ངོ༌། ། ཕྱོགས་ལི་ཡིས་སྤྲོ་བའི་ཟློས་གར་དེ་དག་ལ་འཇིག་རྟེན་
གྱི་ཟློས་གར་ལྗང་མདོག་ཅན་ཞེས་བརྗོད་པ་དང༌། ཁོའི་དགོངས་པར་གཏམ་
རྒྱུད་དེ་དག་གི་བྱུང་རིམ་ཕལ་ཆེ་ཚེ་སྲོག་དང་བྱམས་བརྩེས་རི་རྒོད་དམ་མཐའ་
འཁོབ་ཀྱི་ཐལ་སྐྱའི་རྣམ་པ་ལས་རྣམ་པར་རྒྱལ་བའི་ཆོ་གའི་རྣམ་པ་བརྗོད་སྙིང་
དུ་གྲུབ་པར་ཤུགས་སུ་བསྟན་པར་མཐོང་ཐུབ་པ་ནི་བསྟན་བཅོས་དེ་དག་ལས་ལྷ་
སྒྲུང་གི་མ་ཕྱིའི་རྐྱེན་དང་རྣམ་པའི་སྲོལ་ལུགས་ལ་འཚོལ་ཞིབ་དང་རྟོག་དཔྱོད་
བྱས་པས་ལྷ་སྒྲུང་རིག་པའམ་མ་ཕྱིའི་གཞུང་ལུགས་ཀྱི་མཐའ་དཔྱོད་པའི་རྩ་བའི་
རིགས་པར་གྲུབ།
མ་ཕྱིའི་གཞུང་ལུགས་ཀྱི་མཐའ་དཔྱོད་ནི་ལྷ་སྒྲུང་རིག་པའི་རིག་གནས་
573



ཀJI WA
སྤྱིའི་ཕྱོགས་ནས་རྩོམ་རིག་ལ་མཐའ་དཔྱོད་པ་ཞིག་ཡིན། རྩོམ་རིག་རང་ངོས་
ཀྱི་ཁྱབ་ལས་བརྒལ་ཏེ་རིག་གནས་སྤྱིའི་སྟེང་ནས་རྩོམ་རིག་གི་ཕྱོགས་ཡོངས་ལ་
རྟོག་དཔྱོད་ཞིབ་འཇུག་བྱེད་པའི་ཐབས་ཤེས་ཐུན་མིན་པ་ཞིག་ཡིན། མ་ཕྱིའི་
གཞུང་ལུགས་ཀྱི་མཐའ་དཔྱོད་ཀྱིས་རྩོམ་རིག་མཐའ་དཔྱོད་དང་མིའི་རིགས་ཀྱི་
རིག་གནས་(གཙོ་བོ་རིག་གནས་ཀྱི་མིའི་རིགས་སྨྲ་བ་）དང་ཟུང་འབྲེལ་བྱས་ཏེ། ང་
ཚོར་རིག་པ་གསར་པའི་བློ་ཁ་འབྱེད་ནུས་པར་ངེས། མ་ཕྱིའི་གཞུང་ལུགས་
མཐའ་དཔྱོད་ཀྱིས་རིགས་གཞུང་གཞན་དག་གི་རིགས་ལམ་སྣ་ཚོགས་མེ་ལོང་དུ་
རྟེན་ཅིང་སྤྱོད་པ་དང་། དེ་ ཡང་སྲོལ་རྒྱུན་གྱི་རིགས་པ་ལྟར་བསྟན་བཅོས་
དངོས་དང་དེའི་རྩོམ་པ་པོ་དང་། འབྱུང་རྐྱེན་སྤྱི་ཚོགས་འཚོ་བའི་གནས་དང་
དུས་ཀྱི་རྐྱེན་སོགས་ལ་གཞིགས་པ་དང་། དེ་མིན་བསྟན་བཅོས་གཞན་དག་ལ་
ཞིབ་སྡུར་བྱེད་པ་དང་། རྩོམ་པ་པོའི་རུས་རྒྱུད་ཚོ་བ་དང་དེའི་སྔོན་འདས་ཀྱི་
ལོ་རྒྱུས་ཀྱི་རྐྱེན་ལ་གཞིགས་པ་དང༌། གནའ་དུས་ཀྱི་ལོ་རྒྱུས་ལ་འཚོལ་ཞིབ་
བྱེད་པ་བཅས་ཀྱི་སྒོ་ནས་རྩོམ་རིག་མཐའ་དཔྱོད་ཀྱི་རྣམ་དཔྱོད་རིག་པའི་སྟོབས་
རྒྱ་ཆེར་བཏང་སྟེ་སྔོན་བྱེ་བྲག་སྨྲ་བའི་ཞིབ་འཇུག་བྱེད་སྟངས་ཀྱི་ཀུ་དོག་པའི་
རྐང་ལམ་ཕྲ་མོ་གཞི་ནས་གཏོར་ཏེ། མ་ཕྱིའི་གཞུང་ལུགས་ཀྱི་མཐའ་དཔྱོད་ཀྱི་
རྒྱ་ལམ་ཆེན་པོའི་གཞུང་ལུགས་ཀྱི་སྲོལ་བཏོད་ཡོད། འོན་ཏེ་མ་ཕྱིའི་གཞུང་གི་
མཐའ་དཔྱོད་ཀྱིས་རྩོམ་རིག་གི་འབྱུང་ཁུངས་ཀྱི་རྐྱེན་སྣ་ཚོགས་ལ་འཚོལ་ཞིབ་ཁོ་
ནར་བརྩོན་པ་ལས་རྩོམ་རིག་བསྟན་བཅོས་དངོས་ཀྱི་སྒྱུ་རྩལ་རིན་ཐང་ལ་གདེང་
འཇོག་དབྱེ་ཞིབ་དོན་དངོས་ལ་འབབ་པའི་དབྱེ་ཞིབ་མི་བྱེད་པས་རྩོམ་རིག་་
མཐའ་དཔྱོད་ཀྱི་རྩ་བའི་འོས་འགན་དང་ཅུང་ཙམ་རྒྱབ་འགལ་དུ་འགྲོ་བ་སྨོས་མ་
དགོས་སོ། །
མདོར་ན་དེང་རབས་ནུབ་ཕྱོགས་རྒྱལ་ཁབ་ཏུ་དར་བའི་རྩོམ་རིག་མཐའ་
དཔྱོད་ཀྱི་རིགས་པ་སྣ་ཚོགས་པར་མཆིས་ཏེ། གོང་དུ་ངོ་སྤྲོད་ཙམ་བྱས་པ་དེ་
དག་རིགས་པའི་གཞུང་ལུགས་ཀྱི་ཚན་ཁག་ཆེ་ཤས་དག་ཡིན། མཐའ་དཔྱོད་
ཀྱི་ཐབས་ཤེས་དེ་དག་རང་ལ་ལེགས་ཆ་དང་ཞན་ཆ་རེ་མཆིས་སྟེ། ང་ཚོས་
574



མར་ཁེ་སི་རིང་ལུགས་ཀྱི་ལྟ་བ་སློབ་སྟོན་དུ་བསྟེན་ནས་དེ་དག་ལ་ཞིབ་འཇུག་
ནན་ཏན་བྱས་ནས་དགག་འཇོག་གི་སྒོ་ནས་ལུགས་མཐུན་གྱི་ལེགས་ཆ་རྣམས་
བླངས་ཏེ་རང་རྒྱལ་གྱི་རྩོམ་རིག་མཐའ་དཔྱོད་ཀྱི་ལས་དོན་གོང་དུ་སྤེལ་བར་མེ་
ལོང་དུ་སྤྱོད་དགོས་པ་ལས། དེ་དག་མཐའ་གཅིག་ཏུ་སྤོང་ཞིང་དགག་པ་དང་
ཡང་ན་མཐའ་གཅིག་ ཏུ་ལེན་ཞིང་ཡང་དག་ཏུ་བསྟེན་པའི་འོལ་སྤྱོད་ཀྱི་སྤྱོད་
སྟངས་ཡོངས་སུ་སྤོང་དགོས་སོ། །
གསུམ་པ། མར་ཁེ་སི་རིང་ལུགས་ཀྱི་རྩོམ་རིག་
མཐའ་དཔྱོད་ཀྱི་ཐབས་ཤེས་བཤད་པ།
ང་ཚོས་མར་ཁེ་སི་རིང་ལུགས་ཀྱི་རྩོད་སྒྲུབ་དངོས་གཙོ་རིང་ལུགས་དང་ལོ་
རྒྱུས་དངོས་གཙོ་རིང་ལུགས་ཀྱི་ལྟ་བ་དངོས་སློབ་སྟོན་དུ་བཟུང་ནས་རྩོམ་རིག་
མཐའ་དཔྱོད་ཀྱི་ལས་ཀ་སྤེལ་བར་གསར་བརྗེའི་རང་བཞིན་དང་ཚན་རིག་རང་
བཞིན་ཟུང་འབྲེལ་བྱེད་པ་དང་། རྒྱལ་ཁབ་ཕྱི་ནང་དང་གནའ་དང་དེང་གི་
རྩོམ་རིག་མཐའ་དཔྱོད་ཀྱི་རིགས་གཞུང་ཚན་ཁག་སོ་སོའི་རྩ་བའི་གཞུང་ལུགས་
དང་ ཐབས་ཤེས་ལ་བླང་དོར་དབྱེ་འབྱེད་བྱེད་པའི་སྒོ་ནས་ལེགས་ཆ་རྣམས་
བླངས་ཏེ་རྩོམ་རིག་མཐའ་དཔྱོད་དུ་བརྟེན་དགོས་སོ། །
གཅིག
ཆགས་སྡང་གི་སེམས་ལ་བརྟེན་ནས་སྣང་བརྙན་ལ་
དབྱེ་ཞིབ་གཏིང་ཟབ་མོ་བྱེད་དགོས།
རྩོམ་རིག་བསྟན་བཅོས་ཀྱི་སྒྱུ་རྩལ་སྣང་བརྙན་ཐམས་ ཅད་ང་ཚོའི་སྣང་
ངོར་མངོན་པར་སྣང་བས་རྩོམ་རིག་མཐའ་དཔྱོད་ཀྱིས་ཐོག་མར་སྒྱུ་རྩལ་སྣང་
བརྙན་ལ་ངེས་པར་རྟེན་དགོས་ཏེ། སྒྱུ་རྩལ་སྣང་བརྙན་བྱེ་བྲག་པར་དངོས་སུ་
575



དབྱེ་ཞིབ་གཏིང་ཟབ་ཏུ་བྱས་པའི་རྨང་གཞིའི་སྟེང་ནས་ལར་བསྟན་བཅོས་ཧྲིལ་
བོའི་བརྗོད་བྱའི་ནང་དོན་གྱི་སྤྱི་ཚོགས་ཀྱི་རིན་ཐང་དང་མཛེས་རྟོག་གི་རིན་ཐང་
དང་བསམ་བློ་དང་སྒྱུ་རྩལ་གྱི་གྲུབ་འབྲས་ལ་སྒོ་ཀུན་ནས་མཚན་འགྲེལ་དང་
གདེང་འཇོག་ཡང་དག་པར་བྱེད་དགོས། དོན་བྱུང་བརྗོད་པའི་བསྟན་བཅོས་
ཀྱི་སྒྱུ་རྩལ་སྣང་བརྙན་ནི་མི་སྣའི་སྣང་བརྙན་གཙོ་བོ་ཡིན་པས་ཐོག་མར་མི་སྣའི་
སྣང་བརྙན་རྩ་བར་འཛིན་དགོས། སྣང་བརྙན་ལ་བརྟེན་ནས་མི་སྣའི་རང་
གཤིས་ལེགས་པར་རྟོགས་པའི་སྒོ་ནས་བརྗོད་བྱ་སྤྱི་ཚོགས་འཚོ་བའི་ནང་དོན་
དང་མཛེས་རྟོག་གི་རིན་ཐང་དང་ཤུགས་བསྟན་གྱི་བརྗོད་སྙིང་སོགས་མངོན་
པར་འདོན་ཐུབ་པ་དང་བསྟན་བཅོས་ཧྲིལ་བོར་གདེང་འཇོག་འོས་མཐུན་དང་
ཡང་དག་བྱེད་ཐུབ་པའོ། ། །
ཆགས་སྡང་གི་བསམ་པའི་རང་བཞིན་ནི་རྩོམ་རིག་གི་ནང་དོན་གལ་ཆེན་
ཞིག་ཡིན་པས་རྩོམ་རིག་མཐའ་དཔྱོད་ཀྱིས་ཆགས་སྡང་གི་སེམས་རྒྱུད་ལ་སྣང་
ཆེན་བྱེད་དགོས། རྩོམ་རིག་མཐའ་དཔྱོད་ཀྱིས་རྩོམ་རིག་བསྟན་བཅོས་ཀྱི་མི་
སྣའི་ཆགས་སྡང་གི་སེམས་རྒྱུད་ཉམས་སུ་རྟོགས་པའི་སྒོ་ནས་བསྟན་བཅོས་ཧྲིལ་
བོའི་བརྗོད་བྱ་ཉམས་སུ་མྱོང་དགོས། པེ་ལིན་སི་ཅིས། ཡིད་ཀྱི་རྣམ་པར་
ཤེས་པར་མ་བརྟེན་པར་དབང་ཤེས་ཀྱི་ཚོར་བ་ཁོ་ནས་སྒྱུ་རྩལ་གྱི་གོ་བ་མི་ལོན་ཏེ།
དཔེར་ན་སྒྱུ་རྩལ་བསྟན་བཅོས་ལ་ཞབས་ཀྱིས་རེག་པ་ལྟ་བུར་གོ་བ་ལེན་མི་ཐུབ་
པའོ། ཞེས་བསྟན་པ་དང་། བསྟན་བཅོས་ལས་ནང་སེམས་ཀྱི་ཆགས་པ་
དང་སྡང་བའི་ཡིད་ཀྱི་འགྱུར་བ་སྣ་ཚོགས་ཀྱི་སྣང་ཚུལ་མངོན་པར་མཚོན་ཏེ་ཕ་
རོལ་ཀློག་མཁན་གྱི་ཡིད་དབང་འགུག་པ། གལ་སྲིད་མཐའ་དཔྱོད་པའི་ནང་
སེམས་ལ་བསྟན་བཅོས་ཀྱི་བརྗོད་དོན་ལས་དགའ་སྡུག་ཆགས་ཞེན་གྱི་འགྱུར་བ་
ཅི་ཡང་མི་འབྱུང་བར་གྲང་ཤུར་དུ་གཟུར་བོར་གནས་པ་དང་དངོས་ཡོད་ཀྱི་ཕན་
ཁེ་ཁོ་ནའི་དོན་ལ་དམིགས་པའི་བསམ་པའི་རྣམ་འགྱུར་བཟུང་ན་བསྟན་བཅོས་
ཀྱི་བརྗོད་དོན་ཟབ་མོར་གོ་བ་ཡང་དག་དང་མཛེས་རྟོག་གི་རོ་ཇི་བཞིན་དུ་རྟོག་
ཅིང་མྱོང་མི་ཐུབ་པ་དང༌། གནད་ལ་འཁེལ་བའི་གདེང་འཇོག་ཚན་ལྡན་བྱེད་
576



དཀའ་བར་ངེས། དེར་བརྟེན་མཐའ་དཔྱོད་པས་ངེས་པར་དུ་བསྟན་བཅོས་
ཀྱི་བརྗོད་དོན་ཉམས་སུ་མྱོང་པའི་སྒོ་ནས་མཛེས་རྟོག་གི་ཉམས་རྟོགས་སྐྱེས་པར་
སྣང་ཆེན་བྱེད་དགོས། ཀློག་པ་པོ་དགའ་སྤྲོ་འཁོལ་བཞིན་བསྟན་བཅོས་ཀློག་
པ་དང་སྒོ་ཀུན་ནས་དངོས་མྱོང་ཡིད་དཔྱོད་ཉམས་སུ་ལེན་བཞིན་ཆགས་སྡང་གི་
སེམས་སྐྱེས་པ་དང་། བརྗོད་དོན་ལ་ཡིད་ཀྱི་རྣམ་པར་ཚོད་བགམ་བྱེད་ཅིང་
རང་གི་གཤིས་རྒྱུད་དང་ཉམས་འགྱུར། བསམ་པ་ སོགས་བསྟན་བཅོས་ཀྱི་
འཚོ་བའི་སྣང་རིས་དང་མི་སྣའི་སྣང་བརྙན་དེ་མིན་རྩོམ་པ་པོའི་གསར་རྩོམ་གྱི་
སྣང་ཁམས་བཅས་འོ་ཆུ་ཇི་བཞིན་གཅིག་གྱུར་ཏུ་འདྲེས་པའི་གཟིགས་དཔྱོད་ཀྱི་
ཉམས་རྟོགས་མཐོ་ཞིང་གསར་བ་དང་། རིགས་གཞུང་གི་རིན་ཐང་ཆེ་བ་དང་།
རིགས་ལམ་ཕྲ་ཞིབ་དང་ལྟ་བ་མངོན་གསལ། ཚིག་སྦྱོར་ནི་དོན་ལ་ངེས་ཤིང་
ཉམས་དང་ལྡན་པའི་མཛེས་རྩལ་རིག་པའི་དཔྱད་རྩོམ་ཁྱད་དུ་འཕགས་ཤིང་རྒྱ་
ཆེ་མང་ཚོགས་ཀྱིས་ལྟ་འདོད་པར་རྩོམ་དགོས། རྩོམ་རིག་མཐའ་དཔྱོད་པས་
གལ་སྲིད་བསྟན་བཅོས་དངོས་ཀྱི་ཞིང་ཁམས་ལ་དངོས་རྒྱུས་མ་ལོན་ན་སྒྱུ་རྩལ་གྱི་
གོ་བ་མི་ལོན་པ་དང་། ཉམས་རྟོགས་སྐྱེས་དཀའ་བ་དང་། མཐའ་དཔྱོད་པ་
རང་གི་བསམ་པའི་ཆགས་སྡང་དང་རྩོམ་པ་པོའི་བསམ་པའི་ཆགས་སྡང་ཕན་
ཚུན་འབྲེལ་འདྲེས་བྱེད་མི་ཐུབ་པར་མཐའ་དཔྱད་ན། ཁ་སྟོང་ལས་ཚིག་སྟོང་
ཙམ་ལས་འབྱུང་མི་སྲིད་དོ། །
གཉིས།
ལོ་རྒྱུས་རིག་པའི་དབྱེ་ཞིབ་དང་མཛེས་རྩལ་རིག་
པའི་དབྱེ་ཞིབ་ཟུང་འབྲེལ་གྱི་ཐབས་ཤེས་
རྒྱུན་འཁྱོངས་བྱེད་དགོས།
བསམ་བློའི་དབྱེ་ཞིབ་དང་སྒྱུ་རྩལ་གྱི་དབྱེ་ཞིབ་ཟུང་འབྲེལ་དང༌། ལོ་
རྒྱུས་ཀྱི་དབྱེ་ཞིབ་དང་མཛེས་རྟོག་གི་དབྱེ་ཞིབ་ཟུང་འབྲེལ་བྱེད་པའི་མར་ཁེ་སི་
577



རིང་ལུགས་ཀྱི་རྩོམ་རིག་མཐའ་དཔྱོད་ཀྱི་ཐབས་ཤེས་ངེས་པར་དུ་རྒྱུན་འཁྱོངས་
བྱེད་དགོས་པ་རྩ་བའི་རྩ་དོན་ཞིག་ཡིན། རྩོམ་རིག་ནི་རྩོམ་པ་པོས་ཉམས་སུ་
མྱངས་པའི་སྤྱི་ཚོགས་འཚོ་བ་ངེས་ཅན་ཞིག་གི་ཉམས་རྟོགས་ཕྱིར་སྒྱུ་རྩལ་གྱི་རྣམ་
པར་ཀུན་གྱི་གཟིགས་མོར་ མངོན་པའི་སྒྱུ་རྩལ་བསྟན་བཅོས་སམ་སྤྱི་ཚོགས་ཀྱི་
འདུ་ཤེས་འཛིན་སྟངས་ཐུན་མོང་མ་ཡིན་པ་ཞིག་ཡིན་པས། རྩོམ་རིག་མཐའ་
དཔྱོད་ཀྱིས་ངེས་པར་དུ་རྩོམ་རིག་དང་སྤྱི་ཚོགས་འཚོ་བའི་བར་གྱི་འབྲེལ་བའི་
སྟེང་ནས་རྩོམ་རིག་བསྟན་བཅོས་ལ་སྤྱི་ཚོགས་རིག་པའི་དབྱེ་ཞིབ་དང་ལོ་རྒྱུས་ཀྱི་
དབྱེ་ཞིབ་བྱེད་དགོས་པ་དང༌། བསྟན་བཅོས་ཀྱི་བརྗོད་བྱ་ཕྱི་རོལ་སྤྱི་ཚོགས་ཀྱི་
སྣང་ཚུལ་དང་། འཚོ་བའི་ནང་དོན་གྱི་རྒྱུ་ཚད་དང་ཟབ་ཚད། དེ་མིན་དེའི་
བསམ་པའི་ཕྱོགས་ལྷུང་དང་སྤྱི་ཚོགས་ཀྱི་དོན་སྙིང་བཅས་ལ་དབྱེ་ཞིབ་དང་་
གདེང་འཇོག་དོན་དངོས་དང་མཐུན་པར་བྱེད་དགོས། རྣམ་པ་ཐམས་ཅད་
དུ་རི་ཀླུང་སོགས་ཀྱི་ཡུལ་ལྗོངས་ལ་བསྔགས་པའི་སྙན་རྩོམ་འགའ་ལའང་བསམ་
པའི་ཕྱོགས་ལྷུང་དང་དགའ་སྡུག་གི་སྣང་ཚུལ་མི་གསལ་བར་ཤུགས་བསྟན་དང་
ལྐོག་གྱུར་ཏུ་གནས་པས་བསམ་བློའི་དབྱེ་ཞིབ་ལྷག་པར་དུ་མེད་མི་རུང་བར་ཤེས་
དགོས། དེ་ཡང་ཁ་ཅིག་གིས་རྩོམ་རིག་མཐའ་དཔྱོད་ནི་སྒྱུ་རྩལ་གྱི་དབྱེ་ཞིབ་ཁོ་
ནར་ངེས་པས་བསམ་བློའི་དབྱེ་ཞིབ་རྩ་བ་ནས་སྤོང་དགོས་པར་འདོད་པའི་
ཕྱོགས་ལྷུང་གི་ལྟ་བ་ལ་རྣམ་པར་དགག་དགོས། རྩོམ་རིག་མཐའ་དཔྱོད་དུ་
བསམ་བློའི་དབྱེ་ཞིབ་ཁོ་ནར་བཟུང་སྟེ་སྒྱུ་རྩལ་གྱི་དབྱེ་ཞིབ་ཡོངས་སུ་སྣང་མེད་
བྱེད་པའི་ཕྱོགས་ལྷུང་ལའང་དགག་དགོས། རྩོམ་རིག་བསྟན་བཅོས་ཐམས་
ཅད་སྒྱུ་རྩལ་དུ་གྲུབ་པའི་བརྗོད་བྱའི་དོན་དང་མཚོན་བྱེད་རྣམ་པའི་རྒྱུ་རྐྱེན་སྣ་
ཚོགས་ནི་རྗོད་བྱེད་ངག་གི་སྦྱོར་བ་ལ་ཡིད་དབང་འགུགས་པའི་མཛེས་ཉམས་
ཐོན་པ་དང༌། ལུས་ཀྱི་སྒྲིག་གཞིའི་བཟོ་བཀོད་ལེགས་ལ་ཚགས་དམ་ཞིང་འོས་
མཐུན་དུ་གྲུབ་པའི་ལྷུན་གྲུབ་ཀྱི་མཛེས་པ་དང་། རྩོམ་ལུས་ཀྱི་རྣམ་པའི་སྦྱོར་
བ་ སྟབས་བདེ་ཞིང་མཛེས་ ཉམས་ ཐོན་པ་དང་། སྒྱུ་རྩལ་ བསྟན་བཅོས་ཀྱི་་
བརྗོད་བྱའི་དོན་ལ་གསོན་ཉམས་ལྡན་པའི་སྣང་བརྙན་ཕུན་སུམ་ཚོགས་པར་
578



བསྐྲུན་ཅིང་མངོན་པ། བསམ་བློ་དང་ལྟ་བའི་དོན་ཡང་སྒྱུ་རྩལ་གྱི་རྣམ་པ་ངེས་
ཅན་ཞིག་ལ་བརྟེན་ནས་མངོན་པར་མཚོན་པོས་ང་ཚོ་བསྟན་བཅོས་ཀྱི་སྒྱུ་རྩལ་
རང་བཞིན་གྱི་དབྱེ་ཞིབ་ལ་སྣང་མེད་གཏན་ནས་བྱེད་མི་རུང་པར་བསྟན།
པེ་ལིན་སི་ཅིས། རྩོམ་རིག་མཐའ་དཔྱོད་ཀྱིས་ལོ་རྒྱུས་ཀྱི་དབྱེ་ཞིབ་དང་
མཛེས་རྩལ་རིག་པའི་དབྱེ་ཞིབ་ངེས་པར་དུ་ཟུང་འབྲེལ་བྱེད་དགོས་པར་་་་་
གདམས་ཤིང་སྒྱུ་རྩལ་གྱི་བསྟན་བཅོས་ཚང་མ་དུས་སྐབས་དེའི་དུས་དངོས་དང་
ལོ་རྒྱུས་ཀྱི་གནས་ཚུལ་དངོས་དང་རྣམ་པ་གཅིག་ཏུ་འབྲེལ་པས། སྒྱུ་རྩལ་བ་
དང་སྤྱི་ཚོགས་བར་གྱི་འབྲེལ་བའི་སྟེང་ནས་དེ་ལ་རྟོག་དཔྱོད་དང་། སྒྱུ་རྩལ་
པའི་འཚོ་བ་དང་གཤིས་རྒྱུད་སོགས་ལ་ཞིབ་འཇུག་བྱས་ན་ཁོ་བོའི་གསར་རྩོམ་གྱི་
དམིགས་འདུན་རྟོག་ཐུབ་པར་ཕན། དེ་ཡང་སྒྱུ་རྩལ་གྱི་མཛེས་རྩལ་རིག་པའི་
དོན་དངོས་ལ་སྣང་མེད་བྱེད་པའི་ཕྱོགས་རིས་སུ་འགྲོ་མི་རུང་སྟེ། ལོ་རྒྱུས་རིག་
པ་ཁོ་ནར་བརྟེན་པ་དང་མཛེས་རྩལ་རིག་པར་མི་བརྟེན་པའི་མཐའ་དཔྱོད་དང་།
ཡང་ན་མཛེས་རྩལ་རིག་པ་ཁོ་ནར་བརྟེན་པ་ལས་ལོ་རྒྱུས་རིག་པར་མི་བརྟེན་
པའི་མཐའ་དཔྱོད་དེ་དག་ཕྱོགས་རེ་བ་དང་ནོར་འཁྲུལ་ཡང་ཡིན། མཐའ་
དཔྱད་པས་ཕྱོགས་ཡོངས་རྟོགས་ཐུབ་དགོས་པ་དང་དེའི་ཕྱོགས་སོ་སོའི་རྒྱུ་རྐྱེན་
ཐུན་མོང་བའི་གཞི་ལས་སྒྲུབ་བྱེད་ཀྱི་རིགས་པ་གསལ་བའི་སྒྱུ་རྩལ་གྱི་ལྟ་བ་ཞིག་
མངོན་པར་གྲུབ་དགོས། ཞེས་གསུངས་པ་ལྟ་བུ། རྩོམ་རིག་མཐའ་དཔྱོད་ཀྱི་
དཔྱད་རྩོམ་ཐམས་ཅད་ཀྱིས་ངེས་པར་དུ་བསྟན་བཅོས་ལ་སྒོ་ཀུན་ནས་བསམ་
བློའི་དབྱེ་ཞིབ་དང་མཛེས་རྩལ་རིག་པའི་དབྱེ་ཞིབ་ཟུང་འབྲེལ་བྱེད་དགོས་ཤིང་།
རྩོམ་རིག་མཐའ་དཔྱོད་ཀྱི་ལག་ལེན་དངོས་ལ་མཐའ་དཔྱོད་པར་དམིགས་པ་བྱེ་
བྲག་པ་ཞིག་གམ་དབྱེ་ཞིབ་དང་གདེང་འཇོག་བྱེད་པར་ལྟེ་བའི་གནད་ས་ཞིག་
ངེས་པར་འཛིན་དགོས་ཏེ། ཡང་ན་བསམ་བློའི་དབྱེ་ཞིབ་གཙོར་འཛིན་པ་
དང་། ཡང་ན་སྒྱུ་རྩལ་གྱི་དབྱེ་ཞིབ་གཙོར་བྱེད་པ་དང་། ཡང་ན་བསྟན་
བཅོས་ཀྱི་ཕྱོགས་ཡོངས་ལ་གཞིགས་ནས་དེའི་གནད་སའི་ཕྱོགས་གཅིག་འཛིན་
པ། ཡང་ན་དེའི་ནང་གསེས་ཀྱི་ཕྱོགས་བྱེ་བྲག་ཅིག་སྟེ། དཔེར་ན་བརྗོད་
579



སྙིང་ངམ་བྱུང་རིམ། སྒྲིག་གཞིའམ་སྐད་ཆ་(ངག་སྦྱོར་)སོགས་བྱེ་བྲག་པའི་ཆ་
གཅིག་བཟུང་ནས་དབྱེ་ཞིབ་བྱེད་པ། མདོར་ན་ངེས་པར་དུ་བརྗོད་བྱའི་ནང་
དོན་དང་མཚོན་བྱེད་རྣམ་པ་ཟུང་འབྲེལ་དུ་ཞིབ་འཇུག་བྱེད་པའི་རྩ་བའི་རྩ་དོན་
འདི་གཞིར་འཛིན་དགོས་སོ། །
གསུམ།
ལོ་རྒྱུས་དང་། སྤྱི་ཚོགས། དུས་རབས་བཅས་ཀྱི་
གནས་ཚུལ་དང་འབྲེལ་ཏེ་བསྟན་བཅོས་
ལ་ལྟ་རྟོག་བྱེད་དགོས།
རྩོམ་པ་པོ་རྣམས་ལོ་རྒྱུས་ཀྱི་དུས་དང་གནས་ཀྱི་ཆ་རྐྱེན་ངེས་ཅན་ཞིག་ཏུ་
འཚོ་ཞིང་གནས་པས་བསམ་བློ་དང་འཇིག་རྟེན་ལྟ་ཚུལ་དང༌། གྲལ་རིམ་གྱི་
ལངས་ཕྱོགས་དང་། འཚོ་ བའི་ གོམས་སྲོལ་དང་སྒྱུ་རྩལ་ གྱི་ ཕུགས་བསམ་་་་་
བཅས་ལོ་རྒྱུས་ཀྱི་ཆ་རྐྱེན་ངེས་ཅན་དང་སྤྱི་ཚོགས་ཀྱི་འབྲེལ་ བ་ངེས་ ཅན་གྱི་ས
དབང་དུ་འགྲོ་དགོས་པར་སྙོན་དུ་མེད་དོ། ། དེར་བརྟེན་བསྟན་བཅོས་ཚང་
མའང་ལོ་རྒྱུས་དུས་རབས་ངེས་ཅན་ཞིག་གི་མཚོན་རྟགས་དང་སྤྱི་ཚོགས་འཚོ་བ་
དམིགས་བསལ་བ་ཞིག་མངོན་པའི་སྣང་ཚུལ་ཞིག་ཡིན། བརྒྱུད་རིམ་སྨྲ་བའི་
རྩ་བའི་རིགས་པ་ལྟར་བསྟན་བཅོས་ནི་ལྟོས་བཅས་སུ་རང་ཚུགས་ཅན་གྱི་བརྒྱུད་
རིམ་ཞིག་ཡིན་ལ། དེ་ཡང་སྤྱི་ཚོགས་ཀྱི་རྐྱེན་སྣ་ཚོགས་དང་བྲལ་བའི་རྟག་པའི་
རང་བཞིན་ཅན་ཞིག་མ་ཡིན་པར་ཕྱིའི་རྐྱེན་ཕྱི་རོལ་འཇིག་རྟེན་གྱི་ཁམས་ཆེན་པོ་
དང་འབྲེལ་ཞིང་ནང་རྐྱེན་སེམས་བྱུང་སྣ་ཚོགས་དང་འབྲེལ་བའི་བརྒྱུད་རིམ་
ཆེན་པོ་ཞིག་ཏུ་གྲུབ་ཡོད། གལ་སྲིད་རྩོམ་རིག་བསྟན་བཅོས་ཀྱི་བརྒྱུད་རིམ་
ཆེན་པོ་འདིའི་ཁྲོད་དུ་བཞག་ནས་ལྟ་རྟོག་མ་བྱས་ན་ཡང་དག་པ་ཞིག་སྐྱེ་མི་ཐུབ་
ཅིང་ཐ་ན་རྒྱུ་སྤུན་འཛིངས་པ་ལྟར་རྩ་དོན་འཛིན་དཀའ་བའི་གནས་སུ་འགྱུར།
དེར་བརྟེན་རྩོམ་པ་པོ་དང་བསྟན་བཅོས་ལ་མཐའ་དཔྱོད་གདེང་འཇོག་བྱེད་ཚེ་
58)



ངེས་པར་དུ་དེ་དག་འབྱུང་བའི་ལོ་རྒྱུས་ཀྱི་ཆ་རྐྱེན་དང་དུས་རབས་དང་སྤྱི་་
ཚོགས་ཀྱི་གནས་ཚུལ་དངོས་དང་འབྲེལ་བའི་སྒོ་ནས་ལྟ་རྟོག་བྱེད་དགོས། ལེ་
ཉིན་གྱིས་སྤྱི་ཚོགས་ཀྱི་གནད་དོན་གང་ལ་དབྱེ་ཞིབ་བྱེད་ཚེ་མར་ཁེ་སི་རིང་
ལུགས་ཀྱི་རིགས་པའི་གཞུང་ལུགས་ཀྱིས་གནད་དོན་དེ་མཐའ་གཅིག་ཏུ་ལོ་རྒྱུས་
ཀྱི་ཁྱབ་ངེས་ཅན་ཞིག་གི་ནང་དུ་འཇོག་དགོས་པར་འདོད་དོ། ། ཞེས་གསུངས་
པ་ལྟར་རྩོམ་རིག་མཐའ་དཔྱོད་ཀྱང་དེ་ལས་མ་འདས་པར་ལོ་རྒྱུས་གནས་ཚུལ་
དང་འབྲེལ་ཞིང་ཁུངས་གཏུགས་ནས་དཔྱོད་དགོས་པར་ངེས།
རྩོམ་རིག་བསྟན་བཅོས་ཀྱི་སྒྱུ་རྩལ་གྲུབ་འབྲས་དང་མཛེས་རྟོག་གི་བསམ་
བློར་གདེང་འཇོག་བྱེད་པར་མར་ཁེ་སི་རིང་ལུགས་ཀྱི་ལོ་རྒྱུས་དངོས་གཙོ་རིང་
ལུགས་ཀྱི་ལྟ་བ་རྒྱུན་འཁྱོངས་བྱེད་པར་དོ་སྣང་བྱེད་རྒྱུ་ནི་གནའ་རབས་ཀྱི་བསྟན་
བཅོས་ལ་གདེང་འཇོག་བྱེད་པར་ཧ་ཅང་གལ་ཆེའོ། ། དེ་ཡང་ལེ་ཉིན་གྱིས་ལོ་
རྒྱུས་གྲུབ་འབྲས་ལ་དབྱེ་ཞིབ་བྱེད་པ་ལོ་རྒྱུས་མི་སྣས་དེང་རབས་ཀྱི་དགོས་འདོད་
འཇོ་ཐུབ་མིན་གཞིར་འཛིན་མི་རུང་སྟེ། ཁོ་ཚོའི་སྔ་རབས་ཀྱི་གསར་བཏོད་
བྱས་པའི་གནས་དེ་གཞིར་འཛིན་དགོས་ཞེས་གསུངས་པའང་རྩོམ་རིག་མཐའ་
དཔྱོད་ལ་སློབ་སྟོན་གྱི་དོན་སྙིང་ཆེའོ། ། གནའ་བོའི་བསྟན་བཅོས་ལ་དེང་
རབས་ཀྱི་ལྟ་བ་གཞིར་བཟུང་ནས་ཞིབ་བསྡུར་བྱེད་མི་རུང་སྟེ། དེས་རྩོམ་རིག་
འཕེལ་རྒྱས་ཀྱི་གོ་རིམ་དུ་བསྒྱུར་བཅོས་དང་གསར་སྐྲུན་གྱི་ནུས་པ་ཅི་དང་དོན་
གསར་བ་ཅི་བཏོན་པར་གཞིགས་ནས་རྟོག་དཔྱོད་བྱེད་དགོས་སོ། །
བཞི། དོན་དངོས་དང་འབྲེལ་ཏེ་བསྟན་བཅོས་ལ་ཕྱོགས་
ཡོངས་ནས་གདེང་འཇོག་བྱེད་པ།
རྩོམ་རིག་བསྟན་བཅོས་ལ་མཐའ་དཔྱོད་ཚེ་དངོས་ཐོག་བདེན་འཚོལ་གྱིས་
བསྟན་བཅོས་ཀྱི་དོན་དངོས་གཞིར་འཛིན་དགོས་པ་ལས་རང་ཤེད་ཀྱིས་ཚོད་
581



དཔོག་དང་དོན་དངོས་དང་བྲལ་བའི་བྱུང་རྒྱལ་དུ་ཁ་ཚོན་གཅོད་མི་རུང་། དེ་
ལ་ཨུ་རུ་སུའི་རྩོམ་རིག་སྨྲ་བ་དོ་པོ་རོ་ལིའུ་པོ་ཧྥུས། རྩོམ་རིག་མཐའ་དཔྱོད་
ཀྱིས་རྩོམ་རིག་བསྟན་བཅོས་དངོས་གཞིར་བཟུང་སྟེ་ བརྗོད་བྱ་འཚོ་བའི་རང་
ངོས་ཀྱི་སྣང་ཚུལ་ལ་འགྲེལ་བཤད་བྱེད་དགོས་པ་ལས། རང་སྣང་རྟོག་བཟོའི་
བྱས་པའི་ལྟ་བ་དང་བརྗོད་སྙིང་རང་དགར་བསྟན་བཅོས་སུ་བཙན་སྦྱོར་བྱེད་མི་
རུང་ངོ༌། །ཞེས་པ་དང་། དེ་ཡང་དོན་དངོས་གཞིར་འཛིན་པའི་དངོས་ཡོད་
ཀྱི་མཐའ་དཔྱོད་དེ་ཀློག་པ་པོར་དོན་སྙིང་འགའ་མཆིས་པར་ངེས་9) སོ་ཞེས་
གསུངས་པ་ལྟ་བུ། ཡང་དག་པའི་རྩོམ་རིག་མཐའ་དཔྱོད་ཀྱིས་བསྟན་བཅོས་
དངོས་ལ་ལྟ་རྟོག་ཕྲ་ཞིབ་བྱས་ཏེ། གཟབ་ནན་གྱི་སྒོ་ནས་བསྟན་བཅོས་ཀྱི་དོན་
དངོས་དང་མཐུན་པའི་མཐའ་དཔྱོད་གདེང་འཇོག་ཡང་དག་པར་བྱེད་དགོས།
རྩོམ་རིག་བསྟན་བཅོས་འཇིག་རྟེན་གྱི་བྱ་བ་ཐམས་ཅད་དང་འདྲ་སྟེ་སྐྱོན་
ཀུན་སྤང་བ་དང་ཡོན་ཏན་ཀུན་འཛོམས་པ་ཞིག་གཏན་ནས་འབྱུང་མི་སྲིད་དེ།
རྩོམ་རིག་བསྟན་བཅོས་བྱེ་བྲག་པར་མཚོན་ན་ལེགས་འགྲུབ་ཀྱི་ཆ་དང་མི་འདང་
བའི་ཆ་གཉིས་མཆིས། གནའ་བོའི་བསྟན་བཅོས་སུ་སྙིང་བཅུད་དང་སྙིགས་
རོ་མཉམ་དུ་འདྲེས་པར་གནས་པ་ནི་སྤྱི་ལུགས་ཡིན། དེར་བརྟེན་ང་ཚོས་་
བསྟན་བཅོས་དངོས་ལ་གཅིག་བགོས་གཉིས་གྱུར་གྱིས་དབྱེ་ཞིབ་བྱེད་དགོས་པ་
ལས་ རང་སྣང་ཕྱོགས་རེ་ པ་ དང་ གཅིག་དཔེ་བརྒྱ་འགེབས་བྱེད་མི་རུང་བར་་
བསྟན་བཅོས་དང་རྩོམ་པ་པོ་སོ་སོའི་ཐུན་མིན་གསར་སྐྲུན་གྱི་རང་མཚན་བྱེ་བྲག་
ཏུ་མཚོན་དགོས། མཐའ་དཔྱོད་ཀྱིས་ངེས་པར་དུ་བཟང་ས་བཟང་དང་ངན་
ས་ངན་བརྗོད་ན་དོན་དངོས་སུ་རྩོམ་པ་པོར་ཕན་པར་ངེས་སོ། 1)ཞེས་ལུའུ་
ཞུན་གྱིས་བསྟན་པ་དང༌། དེར་ཡང་དོ་པོ་རོ་ལིའུ་པོ་གྲུས་རྩོམ་རིག་མཐའ་
དཔྱོད་ནི་མེ་ལོང་སྟེ་རྩོམ་པ་པོའི་ལེགས་ཆ་དང་སྐྱོན་ཆ་དངོས་སུ་སྣང་བ་དང་ཁོ་
ལ་ཡང་དག་པའི་བགྲོད་ལམ་སྟོན་པ་དང་། དེའང་ཀློག་མཁན་རྣམས་ལ་
བསྔགས་འོས་པ་དང་བསྔགས་མི་འོས་པའི་གནས་གང་ཡིན་ པར་ སྟོན་ཐུབ་་་
དགོས། ཞེས་གསུངས་པ་ལྟ་བུའོ། །
582



ལྔ། རྩོམ་པ་པོ་སོ་སོའི་བསྟན་བཅོས་སྣ་ཚོགས་ལ་
ཞིབ་བསྡུར་གདེང་འཇོག་བྱེད་དགོས།
རྩོམ་པ་པོ་སོ་སོའི་རྩོམ་རིག་གི་རིན་ཐང་ལ་ཁོ་ཚོ་རང་གིས་ཐག་མི་ཆོད་
པར་ཀློག་མཁན་ཐུན་མོང་གིས་ཞིབ་བསྡུར་མཐའ་དཔྱོད་ལ་བརྟེན་ནས་ ཐག་
གཅོད་དགོས། ཞིབ་བསྡུར་གྱི་ཐབས་ཤེས་ནི་རྩོམ་རིག་མཐའ་དཔྱོད་དུ་རྒྱུན་
པར་སྤྱོད་ཅིང་འཇོན་ཐང་ཆེ་བའི་ཐབས་ཤེས་ཤིག་ཡིན། དེས་རྩོམ་པ་པོ་དང་
བསྟན་བཅོས་འདྲ་མིན་གྱི་ལེགས་ཉེས་རྣམ་པར་འབྱེད་ཐུབ་པ་མ་ཟད་རྩོམ་པ་པོ་
སོ་སོའི་བསྟན་བཅོས་ཀྱི་ཐུན་མོང་མ་ཡིན་པའི་ཁྱད་ཆོས་དང་རྩོམ་གཤིས་མངོན་
པར་འདོན་ནུས། མར་ཁེ་སི་དང་ཨེན་ཀེ་སི་རྣམ་གཉིས་ཀྱིས་ཧྲ་ཧྲི་པི་ཡའི་
རྣམ་པ་ཅན་དང་ཞི་ལཱའི་རྣམ་པ་ཅན་དང་། ལོན་པོ་ལང་གི་དྲག་ཤུགས་ཀྱི་
ཉམས་དང་རཱ་ཧུས་འུར་གྱི་བསྟོད་སྐོར་གྱི་དཔལ་ཞེས་ཕན་ཚུན་ཞིབ་བསྡུར་བྱས་
ཏེ་སོ་སོའི་ཁྱད་ཆོས་མངོན་པར་བསྟན་པ་ནི་ཞིབ་བསྡུར་གྱི་ཐབས་ཤེས་རྩོམ་རིག་
མཐའ་དཔྱོད་དུ་སྤེལ་པའི་ཚད་ལྡན་གྱི་མིག་དཔེ་སྐད་གྲགས་ཅན་ཞིག་ཡིན། །
ཞིབ་བསྡུར་གྱི་ཐབས་ཤེས་སྤྱོད་ཚེ་ངེས་པར་དུ་བསྡུར་བྱའི་དངོས་པོ་སོ་
སོའི་རང་བཞིན་གྱི་ཚད་ལས་བརྒལ་མི་རུང་སྟེ། གལ་སྲིད་ཚད་དེ་ལས་བརྒལ་
ནས་བྱུང་རྒྱལ་དུ་ཡིན་མིན་ཚང་མ་ཉ་ཉུང་བསྲེས་ན་ཁུངས་མེད་ཀྱི་སྨྱོན་ལབ་
བཟློས་པའི་རྗེས་སུ་འགྲོ་ཉེན་ཆེའོ། ། བསྡུར་བྱའི་ཁྱབ་ནི་དཔེར་ན་མཛེས་མ་
མཛེས་མ་ཕན་ཚུན་བསྡུར་བ་དང་སྟག་ཤར་སྟག་ཤར་ལ་བསྡུར་པ་ལས་གཞན་དུ་
བསྡུར་ན་མི་འོས་པ་ལྟ་བུའོ། །
སྦྱང་བྱའི་དོན་ཚན།
༡ རྩོམ་རིག་མཐའ་དཔྱོད་དང་རྩོམ་རིག་གཟིགས་ཞིབ་ལ་འབྲེལ་བ་དང་ཁྱད་པར་ཅི་ཡོད།
583



༢ རྩོམ་རིག་མཐའ་དཔྱོད་ཀྱི་ལས་འགན་ཅི། དེང་སྐབས་རྩོམ་རིག་སྒྱུ་རྩལ་ལས་རིགས་ཀྱི་
གནས་ཚུལ་དངོས་དང་འབྲེལ་ནས་ཁྱེད་རང་གི་གནད་དོན་འདིའི་ངོས་འཛིན་ཅུང་ཙམ་
བརྗོད་ཅིག
རྩོམ་རིག་མཐའ་དཔྱོད་ཀྱི་ཚད་གཞིར་དུས་རབས་ཀྱི་རང་བཞིན་དང་གྲལ་རིམ་གྱི་རང་
བཞིན་ཡོད་ཟེར་དོན་ཅི་ཡིན།
༩ མཛེས་རྩལ་རིག་པའི་ལྟ་བ་དང་ལོ་རྒྱུས་ཀྱི་ལྟ་བ་གཅིག་གྱུར་བའི་དོན་ལ་གོ་བ་ཅི་ལྟར་ལེན།
༥ རྩོམ་རིག་མཐའ་དཔྱོད་ཀྱི་བདེན་དངོས་རང་བཞིན་གྱི་ཚད་གཞི་དང་བསམ་བློའི་ཚད་གཞི་
དང་སྒྱུ་རྩལ་གྱི་ཚད་གཞི་བྱ་བ་ཅི། དེ་དག་ཕན་ཚུན་བར་གྱི་འབྲེལ་བ་ཅི་ཡིན། །
༦ ཀྲུང་གོའི་གནའ་རབས་ཀྱི་རྩོམ་རིག་མཐའ་དཔྱོད་ཀྱི་ཐབས་ཤེས་གཙོ་བོ་གང་དག་ཡིན།
༧ དེང་སྐབས་ནུབ་ཕྱོགས་རྒྱལ་ཁབ་ཏུ་དར་བའི་རྩོམ་རིག་མཐའ་དཔྱོད་ཀྱི་རིགས་པ་སྨྲ་བ་གཙོ་
བོ་ཁག་ཅི་ཡོད། ང་ཚོས་དེ་དག་ལག་ལེན་དུ་ཅི་ལྟར་སྤྱོད་དགོས་པ།
༨ མར་ཁེ་སི་རིང་ལུགས་ཀྱི་རྩོམ་རིག་མཐའ་དཔྱོད་ཀྱི་རྩ་བའི་རྩ་དོན་ཅི་ཡིན། རྩ་བའི་ཐབས་
ཤེས་གང་དག་ཡིན། ཡང་དག་པའི་སྒོ་ནས་རྩོམ་རིག་མཐའ་དཔྱོད་ཅི་ལྟར་བྱེད།
མཆན་འགྲེལ།
T《 * :: 2
:#
f
it
:
》 E
,
E #j* རྫit
}t 82 # %,
2《 | ia :: jི
– P12844 2 : 95 ༣ 、e
#d ER Elf,
3:1.1) k ཚོ ན :{: * g] ༧༤ 》《 2q
i t % E
, 63 +
-4 X
i#
# ttl; BR.
《 5] ཅ Wi A#t: Y % • #
# #
#t 58 5:
,
G)《 #
E
E% ,P 9() - 91,
E#j#ttf
79 E
,
# SJ
#:《 }BE & ht gs {#• 60 1:Fe
4 & FEH & ，。
8)]#
f.
9:《 +tཙྪ། # % $1* 》-%, ]- #j*
:: K }: 83 +E
,
ift《 a it # }} {Tq# :37 J༽ ex#E
+t
584



རྩོམ་སྒྲིག་འགན་འཁུར་པ།
# # # #
དེབ་གཞིའི་བཟོ་འགོད་པ།
# # # #.
རེབ་གོང་རྡོ་རྗེ་མཁར། མགོན་ལོ།
热贡·多杰卡贡洛
ཀརྨ་རྡོ་རྗེ་ཚེ་རིང་།
# ཚོ
༄༅། རྩོམ་རིག་གཞུང་ལུགས་གནད་བསྡུས།
རྩོམ་པ་པོ་
རྡོ་རྗེ་རིན་ཆེན།
དཔེ་སྐྲུན་མཁན།
མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ། པེ་ཅིན་ཧོ་ཡིང་ལིཁྱུང་འམ་ཨང་4པ།
བླག་སྲིད་བང་གྲུངས། i00013
ཁ་པར་ཨང་གྲངས། 010 -64227665
པར་འདེབས་མཁན། པེ་ཅིན་གྲོང་ཁྱེར་ཏེ་ཞིན་པར་ཁང་།
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད།
850mn x1168mn 1/32
པར་ཤོག
18. 875
པར་གཞིའི་སྒྲིག་ཐེངས། 1998ལོའི་ཟླ10པར་པར་གཞི་དང་པོ་བསྒྲིགས།
པར་ཐེངས།
2014ལོའི་ཟླ7པར་པེ་ཅིན་དུ་པར་ཐེངས་དྲུག་པ་བརྒྱབ།
པར་གྲངས།
15001 -18000
རིན་གོང་།
སྐོར26. 00
ISBN 978 -7 - 105 -03237 -2/G 359(བོད། 9)



图书在版编目(CIP)数据
文学理论简编:藏文/道吉仁钦著,-北京:
民族出版社,
1998.8(2014.7重印)
| ISBN 978-7-105-03237 -2
1.文… 1.道…. 文学理论 - 民族学院 - 教材-藏语
N. 10
中国版本图书馆 CIP 数据核字(98)第25321号
民族出版社出版发行
(北京市和平里北街14号 邮编 100013)
http://www, mzcbs.com
北京市迪鑫印刷厂印刷
各地新华书店经销
1998年8月第1版
2014年7月北京第6次印刷
开本:850mm x1168mm 1/32 印张:18.875
印数:15001-18000 册 定价:26.00 元
| ISBN 978-7-105-03237.2/G-359 民文(藏9)
(藏编室电话:010-58130072)(藏文发行科电话:010-64227665)
